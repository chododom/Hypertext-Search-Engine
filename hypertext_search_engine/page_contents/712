https://fit.cvut.cz/pr/tiskove-zpravy_2017/prague_open







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Archiv tiskových zpráv » 2017 » Prague Open Novinky    News




Tiskové zprávy za 2019
Archiv tiskových zpráv2018
2017
2016
2015
2014
2012–2013
2010–2011
2008–2009

Kontakt





Fakulta informačních technologií ČVUT hostí Prague Open 2017 



Praha 15. 9. 2017Do Prahy se sjede světová i česká špička v rychloskládání Rubikovy kostky. Mezinárodní soutěž Prague Open 2017 proběhne na nejmladší technické fakultě v Praze o víkendu od 30. září do 1. října 2017. Skládat se bude rukama, nohama i poslepu. Pro diváky je připraven bohatý doprovodný program.

Na Prague Open 2017 doplní „klasické“ skládání kostky 3×3×3 též varianta 2×2×2, 4×4×4 a 5×5×5. Řešit se budou i další druhy rotačních hlavolamů, jako je Megaminx, Pyraminx, Skewb a Rubikovy hodiny. Rubikova kostka formátu 3×3×3 se stala hitem na přelomu 70. a 80. let 20. století, kdy byla vyráběna v milionových sériích a stala se nejprodávanějším produktem. Vynalezl ji maďarský sochař a architekt Ernő Rubik 19. května 1974, tedy před více než 40 lety. Co je možná ještě pozoruhodnější, jsou údaje o světových rekordech: dnes je světový rekord 4,69 sekundy (z 5. září 2017 v podání patnáctiletého Patricka Ponce). Aktuální český rekord pro kostku 3×3×3 drží Matěj Grohmann s 6,37 sekundami; kostku 2×2×2 složil Matěj Mužátko za 0,85 sekundy!
„Doufáme, že na Rubik Prague Open 2017 se podaří překonat některé české rekordy,“ přeje si organizátor klání, matematik a sběratel hlavolamů RNDr. Jaroslav Flejberk, mimochodem jeden z prvních členů československé Mensy. To on před 12 lety stál u zrodu dnes již tradičních mezinárodních soutěží s Rubikovkou. Soutěžící musí mít podle Flejberka v pořádku motorické funkce a pravidelně trénovat. Říká, že pokud se člověk chce dostat na úroveň světových přeborníků, měl by začít brzy, nejlépe v 8 letech: „V 18 vyhráváte a ve 22 jdete do ‚důchodu‘,“ doplňuje s úsměvem.
Podle jednoho z nejlepších českých speedcuberů Matěje Mužátka musí mít člověk podobné vlastnosti jako při hře na hudební nástroj – tedy selský rozum a v rukách hodně tréninků s experimentováním. „Znám plno speedcuberů, co hrají třeba na klavír. Díky tzv. svalové paměti přecházejí tahy časem do prstů,“ dodává rekordman, kterému se v polovině srpna podařilo vytvořit nový český rekord ve skládání Rubikovy kostky 3×3×3 poslepu. Za 32,48 s si dokázal kostku zapamatovat a současně poslepu složit.
I o tom, zda jsou mezi účastníky Rubik Prague Open 2017 skuteční virtuosové, se mohou diváci přesvědčit na vlastní oči. Soutěže navíc doplní zajímavý doprovodný program.
Rubik Prague Open 2017 – program:

Sobota:

10:30–13:00
Megaminx (rotační dvanáctistěn), Rubikova kostka 5×5×5, Square-1 (česká 200× těžší verze Rubikovy kostky), Rubikovy hodiny
15:00–17:30
Pyraminx, Skewb, Rubikova kostka 5×5×5


Neděle:

9:00–13:00
Rubikova kostka 3×3×3 poslepu, klasicky, jednou rukou, Rubikova kostka 2×2×2 a 4×4×4
14:30–16:30
Finálová kola klasicky v 4×4×4, 3×3×3, 2×2×2 + jednou rukou 3×3×3
Od 16:30
Vyhlášení vítězů



Další podrobnosti na FB akce: https://www.facebook.com/events/168769903672650/
Kontakt
Tiskovou zprávu vydala Fakulta informačních technologií Českého vysokého učení technického v Praze. Kontaktní osobou je Ing. Marcela Uhlíková z PR oddělení.


Ing. Marcela Uhlíková
PR referentka
Fakulta informačních technologií ČVUT

 pr@fit.cvut.cz
 +420 22435 9819
 T9:313



Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 6.2.2018, 16:02      
           
                          
       






