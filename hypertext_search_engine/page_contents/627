https://fit.cvut.cz/pr/tiskove-zpravy_2018/hackinglab







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Archiv tiskových zpráv » 2018 » Otevření Laboratoře etického hackování Novinky    News




Tiskové zprávy za 2019
Archiv tiskových zpráv2018
2017
2016
2015
2014
2012–2013
2010–2011
2008–2009

Kontakt





Fakulta informačních technologií ČVUT v Praze ve spolupráci s NN Group otevírá novou Laboratoř etického hackování 


Praha 23. 4. 2018Novou Laboratoř etického hackování otevírá Fakulta informačních technologií ČVUT v Praze (FIT ČVUT) ve spolupráci se společností NN Group. Laboratoř nabídne studentům skvělou příležitost vyzkoušet si teoreticky nabyté zkušenosti v praxi. Slavnostní otevření laboratoře proběhne 26. dubna 2018 ve 14 hodin na adrese Thákurova 7, Praha 6 v 14. patře budovy.

V současné době roste důležitost zabezpečení IT systémů a je tak stále větší poptávka po erudovaných odbornících, kteří se oboru bezpečnost věnují. FIT ČVUT i NN Group jsou si vědomy potřeby vzdělávání těchto specialistů, a proto se společně rozhodly otevřít novou Laboratoř etického hackování (HackingLab).
Úkolem etického hackování je simulovat aktivity reálných útočníků tím, že se hledají slabiny systému s cílem zvýšení jeho bezpečnosti. Tato činnost je legální a etická, a obvykle probíhá ve spolupráci s majitelem či administrátorem systému.
„Jsem velmi rád, že se nám podařilo v rámci naší úspěšné spolupráce s FIT ČVUT otevřít laboratoř, jejíž primárním cílem je podpořit rozvoj mladých odborníků v oblasti IT bezpečnosti v rámci ČR. Během slavnostního otevření laboratoře předvedeme praktickou ukázku krádeže přihlašovacích údajů a její detekce. Dále ukážeme, jak prostřednictvím softwarových nástrojů, kterými je laboratoř vybavena, mohou týmy specialistů chránit majetek v komerčním prostředí,“ říká Ing. Ronald Lipták, ředitel NN IT HUBu v Praze.
„Fakulta informačních technologií ČVUT v Praze byla první technickou fakultou v České republice, která akreditovala studijní obory specializované na bezpečnost počítačových systémů a sítí a její absolventi jsou v praxi velmi žádáni. I nadále se FIT snaží budovat kvalitní a moderní zázemí, kde si budou moci studenti vyzkoušet teorii v praxi. Laboratoř je k dispozici jak pro bakalářské, tak i pro magisterské předměty, kterými jsou například Systémová a síťová bezpečnost nebo Etické hackování,“ doplňuje prof. Ing. Róbert Lórencz, CSc., vedoucí laboratoře.
V nové laboratoři je vytvořeno prostředí, kde si studenti budou moci vyzkoušet, jak napadnout různé IT systémy. Jeden z počítačů je navíc určen pro ofenzivní roli studenta, který má k dispozici řadu nástrojů k napadení systému s bezpečnostními chybami a zranitelnými místy, které může využít. Tato slabá místa nejsou na první pohled zcela zřejmá, ale právě tímto způsobem se je studenti naučí odhalit, aby je mohli později v praxi lépe bránit. Získají tak jedinečnou příležitost pochopit souvislosti při pohledu na tuto problematiku z obou stran a zkušenosti, které jim pomohou v praxi.
Kontakt
Tiskovou zprávu vydala Fakulta informačních technologií Českého vysokého učení technického v Praze. Kontaktní osobou je Ing. Petra Svobodová Hejlová z PR oddělení.


Ing. Petra Svobodová Hejlová
PR referentka

 pr@fit.cvut.cz
 +420 22435 9819
 T9:313



Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 23.4.2018, 10:42      
           
                          
       






