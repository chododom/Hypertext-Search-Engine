https://fit.cvut.cz/informaticky-vecer_ls-2017-2018







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Kalendář
Akce a události
Soutěže
Projekty









 
 › ČVUT » FIT  » Aktuálně » Akce a události » Přednášky a semináře » Informatické večery » Archiv » LS 2017/2018 Novinky    News




Přehled pravidelných akcí
Konference pořádané a spolupořádané FIT
Přednášky a seminářeInformatické večery
Přednáškový cyklus prof. Svobody
jsDev Meetups
SEDMA
aDev Meetups
Grafické čtvrtky
Czech Scala Enthusiasts
SKAMATI
Microsoft Student Partner
Jednorázové akce

Akce pro zájemce o studium
Sportovní akce
Ostatní akce





Informatické večery FIT v letním semestru 2017/2018 
Přednášky v letním semestru 2017/2018 se konaly v pondělí od 26. 2. do 14. 5. 2018 vždy od 18:00 v prostorách Nové budovy ČVUT v posluchárně T9:107. Přednášelo i několik Zlatých partnerů a sponzorů FIT. Konkrétně se jednalo o firmy T-Mobile (19. 3.), Profinit (26. 3.) a Komerční banka (23. 4.).

14. 5. 2018 – Michal Valenta, Tomáš Kalvoda, Tomáš Nováček: Kdysi dávno v předaleké Apakrychli
Trojice přednášejících složená z vyučujících a jednoho studenta fakulty proberou vybraná témata okolo Apakrychlí. Přednášející se zaměří na Apakrychle v historii, literatuře a zábavním průmyslu, jakým je například matematická analýza.
23. 4. 2018 – Pavel Čížek, Tomáš Rezek: Vize Business Intelligence v mezinárodním prostředí
Pavel Čížek a Tomáš Rezek z Komerční banky se zaměří na problematiku centralizace Business Intelligence v mezinárodním prostředí. Dále se budou zabývat rolí, kterou tradiční strukturovaná data hrají ve světě nových technologií, např. Big Data.
16. 4. 2018 – Ondřej Bíža: Učení z videí a doporučování filmů pomocí Deep Neural Networks
Ondřej Bíža seznámí s návrhem 3D konvoluční neuronové sítě pro detekci akcí ve videích. Popíše, jakým způsobem se neuronové sítě firmy Showmax učí ze statisíců YouTube videí. Dále s pomocí vizualizací nabídne vhled do logiky, kterou naučená síť používá k rozpoznávání objektů a akcí ve videu.
9. 4. 2018 – Tomáš Kutěj: Můj svět po Microsoftu
Tomáš Kutěj vám pomůže nahlédnout pod pokličku toho, jak funguje svět obrovských technologických firem a jaká vede cesta z korporace k vlastnímu svobodnému rozhodování. Porovná také práci pro obrovskou společnost s tím, jaké je být poradcem pro takovou společnost.
26. 3. 2018 – Michal Podzimek, Jonáš Klimeš: Jak jsme stavěli Bitcoinovou burzu
Michal Podzimek a Jonáš Klimeš ze společnosti Profinit popíší, jak se firma pracující hlavně pro banky potkala se start-up projektem bitcoinové burzy CoinMate. Dozvíte se, jaká byla specifika tohoto projektu, jaké použili technologie a jak se projekt rozvíjí po čtyřech letech.
19. 3. 2018 – Václav Surovec: Strastiplná minulost a skvělá současnost Big Dat v T-Mobile
Václav Surovec ze společnosti T-Mobile (Zlatý sponzor FIT) popíše proces zavedení technologie Big Data do takto velké korporátní společnosti. Uslyšíte příběh o tom, jak se jim dařilo, čím si museli projít a čím se dnes mohou pochlubit nebo jaké technologie používají.
12. 3. 2018 – Jiří Fabián: dreamBIG with Jiří Fabián
Další přednáška ve spolupráci s dreamBIG přivede na půdu naší fakulty Jiřího Fabiána, který představí svůj návod, jak prorazit s prázdnou kapsou. To vše popsáním příběhu jeho vlastní kariérní cesty.
26. 2. 2018 – Vít Bareš: Salesforce – možnosti a využití v praxi
Vít Bareš představí technický koncept Cloud CRM systému platformy Salesforce. Přednáška se zaměří na její vývoj v jazycích Apex a JavaScript a také na e-learningové materiály pro vývojáře, tzv. Trailheads.


Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 15.4.2019, 10:57      
           
                          
       






