https://fit.cvut.cz/pr/tiskove-zpravy_2018/lawfit_2018-05-21







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Archiv tiskových zpráv » 2018 » Konference LAW FIT Novinky    News




Tiskové zprávy za 2019
Archiv tiskových zpráv2018
2017
2016
2015
2014
2012–2013
2010–2011
2008–2009

Kontakt





Důležitost autorského práva v IT přiblíží šestý ročník konference LAW FIT 


Praha 15. 5. 2018V pondělí 21. května proběhne na Fakultě informačních technologií ČVUT v Praze (FIT ČVUT) šestý ročník konference LAW FIT, která se zaměřuje na oblast práva a informačních technologií. Organizační tým v čele se zakladatelem konference JUDr. Zdeňkem Kučerou, Ph.D. zvolil v letošním roce aktuální téma „Copyright a technologie”. Konference se koná v prostorách fakulty na adrese Thákurova 9, Praha 6 od 10 do 17 hodin a pro účastníky je vstup zdarma.

Konference LAW FIT je jedinečnou akcí tohoto druhu v České republice, která se na FIT ČVUT pořádá již od roku 2013. Jejím hlavním cílem je rozšíření povědomí o problematice IT a právní u široké odborné veřejnosti a podnícení diskuze nad některými aktuálními problémy z této oblasti.
„Během mých přednášek a mé praxe jsem pochopil, že tyto dva světy si příliš nerozumějí a někdy se dokonce ignorují. Přitom každý podnikatel v IT či software developer bez řádné právní ochrany svého nápadu a svých děl riskuje, že o svou investici ať už časovou, nebo materiální, přijde. Snahou konference tedy je, aby si oba světy porozuměly a vzájemně se obohatily,“ vysvětluje důvody založení konference JUDr. Zdeněk Kučera, Ph.D. Ten za svou práci nedávno obdržel ocenění Právník roku v kategorii Právo informačních technologií.
V minulých letech se konference věnovala tématům umělé inteligence, dat, konce volného internetu nebo reklamy. Tentokrát se zaměří na copyright ve světě technologií. „Mohlo by se zdát, že v letošním roce bude konference nudné povídání o autorském právu, ale věřím, že tomu tak nebude. Čekají nás hned tři panelové diskuze o softwarových licencích, efektivní ochraně počítačových programů nebo dílech tvořených umělou inteligencí,“ říká k tématu JUDr. Kučera.
Program zahájí zástupci Ministerstva kultury České republiky a společností Google a MAFRA s příspěvky týkajícími se aktuálních problémů v oblasti autorských práv, nebo například big data. Následovat budou panelové diskuze, na nichž vystoupí přednášející ze softwarových společností, advokáti, nebo představitelé českých i zahraničních univerzit. Partnery konference jsou Legito a Agentura BOVA.
Registrace na konferenci je zdarma na webových stránkách www.law.fit.cvut.cz. Sledovat novinky je možné také na sociálních sítích Facebook nebo Twitter na profilu lawfitcvut a pod hashtagem #lawfit.
Kontakt
Tiskovou zprávu vydala Fakulta informačních technologií Českého vysokého učení technického v Praze. Kontaktní osobou je Bc. Veronika Dvořáková z PR oddělení.


Bc. Veronika Dvořáková
PR referentka

 pr@fit.cvut.cz, veronika.dvorakova@fit.cvut.cz
 +420 22435 9819
 T9:313



Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 27.7.2018, 13:40      
           
                          
       






