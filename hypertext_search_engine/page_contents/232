https://aktualne.cvut.cz/stalo-se/20190423-v-ramci-vyroci-150-let-ceske-polytechniky-bylo-mozne-ziskat-specialni-postovni





Skip to main content








Toggle navigation




Zpravodajský servis


Language csČesky
English

Search







 Aktuality
Stalo se
Bleskové zprávy
Tiskové zprávy
Zprávy z médií
 






V rámci výročí 150 let české polytechniky bylo možné získat speciální poštovní razítko

 





Datum zveřejnění: 23. 4. 2019ČVUT v Praze patří k nejstarším technickým vysokým školám v Evropě. Jeho historie sahá až do roku 1717, kdy byla založena Stavovská inženýrská škola. Po řadě peripetií se rozrostla v respektovaný ústav vyučující všechny základní technické disciplíny. V roce 1869 se však kvůli národnostním sporům rozdělila na českou a německou. Císař František Josef I. tak 18. dubna 1869 školu zrušil a zároveň dal souhlas se vznikem dvou nových: Českého a německého polytechnického ústavu království Českého. Právě v rámci tohoto výročí byla na jeden den v Betlémském paláci zřízena speciální poštovní přepážka, kde zájemci mohli získat unikání razítko České pošty a také limitovaný filatelistický arch. Připomínky se zúčastnil rektor ČVUT doc. Vojtěch Petráček a ředitel Ústavu technické a experimentální fyziky ČVUT doc. Ivan Štekl.O deset let později obě polytechniky dostaly nové názvy: C. a k. (Císařská a královská) česká vysoká škola technická v Praze a K. k. Deutsche Technische Hochschule in Prag. Zatímco Německá vysoká škola technická v Praze byla v roce 1945 dekretem prezidenta Edvarda Beneše zrušena, česká polytechnika byla v roce 1920 přejmenována na České vysoké učení technické. Z jednotlivých oborů se staly školy v čele s děkany. Současná ČVUT mé osm fakult a patří do ní také několik vědeckých ústavů a dalších organizací.











 



© 2015 České vysoké učení technické v Praze
Vyrobilo a provozuje Výpočetní a informační centrum







