https://fit.cvut.cz/pr/tiskove-zpravy_2019







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Tiskové zprávy za 2019 Novinky    News




Tiskové zprávy za 2019Kurz Introduction to Computer Science
Pepper na promocích
Laboratoř otevřených dat
Den otevřených dveří 24. 1. 2019

Archiv tiskových zpráv
Kontakt





Tiskové zprávy za rok 2019 

V roce 2019 plánuje Fakulta informačních technologií ČVUT organizovat, stejně jako v minulých letech, několik konferencí a festivalů s IT tematikou. První akce roku 2019 byla již tradičně Den otevřených dveří.

27. 3. 2019 –  Slavná Stanfordova univerzita přiveze mimořádný kurz pro středoškoláky na Fakultu informačních technologií ČVUT v Praze
Fakulta informačních technologií ČVUT v Praze (FIT ČVUT) jako jediná fakulta v Evropě umožní již podruhé stovce českých studentů středních škol vyzkoušet si studium na jedné z nejprestižnějších vysokých škol světa. Stanford University i letos představí unikátní intenzivní letní kurz programování Introduction to Computer Science (ICS). Kurz proběhne ve dnech 8. až 19. července 2019 na FIT ČVUT v Praze.
19. 3. 2019 – Humanoidní robot Pepper předá v Betlémské kapli diplomy bakalářským a magisterským absolventům Fakulty informačních technologií ČVUT v Praze
Kontroverzní. I tak by se dala popsat situace, která nastane 22. března 2019 v 10 hodin v Betlémské kapli. Na jedné straně se představí přes šest set let stará historie prezentovaná převratným učením Husovým v prostředí kaple. Na straně druhé stane špičková technologie 21. století v podobě humanoidního robota Pepper. Poprvé v historii České země si tak podá ruku učenecká a reformátorská minulost s algoritmickou budoucností, a to za přítomnosti absolventů Fakulty informačních technologií ČVUT v Praze (FIT ČVUT).
14. 2. 2019 – Zpracovávat otevřená data umožní nová unikátní laboratoř na Fakultě informačních technologií ČVUT
Fakulta informačních technologií ČVUT v Praze (FIT ČVUT) ve spolupráci s firmou Profinit EU představují nově vzniklou Laboratoř otevřených dat (OpenDataLab), ve které si studenti mohou vyzkoušet práci s otevřenými zdroji dat. Studentům se tak naskýtá jedinečná příležitost zkoumat data o dopravní obslužnosti, hospodaření státu, životním prostředí a mnoha dalších oblastech, a to formou semestrálních a závěrečných prací. Slavnostní otevření laboratoře proběhne 20. února v 10:00 na adrese Thákurova 9, Praha 6.
21. 1. 2019 – Unikátní roboti a virtuální realita čeká na návštěvníky Dne otevřených dveří na Fakultě informačních technologií ČVUT v Praze
Fakulta informačních technologií ČVUT v Praze (FIT ČVUT) opět otevírá své dveře jak zájemcům o bakalářské a magisterské studium, tak i široké veřejnosti. Den otevřených dveří proběhne ve čtvrtek 24. ledna 2019 od 9:00 do 16:00 v Nové budově ČVUT. Návštěvníci získají nejen důležité informace o přijímacím řízení, studijních oborech nebo o uplatnění univerzitního výzkumu v praxi. Budou mít navíc také jedinečnou příležitost setkat se s novými humanoidními roboty Pepper nebo vstoupit do světa virtuální reality prostřednictvím nově otevíraného předmětu.


Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 27.3.2019, 17:25      
           
                          
       






