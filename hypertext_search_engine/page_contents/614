https://fit.cvut.cz/laboratore/improlab







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Struktura
Úřední deska
Zahraniční styky
Věda
Historie
Akademický senát FIT
Partneři
Kontakty









 
 › ČVUT » FIT  » Fakulta » Věda » Výzkumné skupiny a laboratoře » Laboratoř zpracování obrazu Novinky    News




AktualityObhajoby DP

Kontakt
Granty
Patenty
DoktorandiZájemce o studium
Harmonogram
DSP Informatika Základní informace
Informace pro nové doktorandy
Legislativa a formuláře
Oborová rada - ORP
Studijní předměty
Státní doktorská zkouška
Témata dizertačních prací
Obhájené dizertační práce
Zápis do DSP Informatika

Habilitační a jmenovací řízeníObhájené habilitační práce

Vědecká rada
Výzkumné skupiny a laboratořeAplikovaná numerika a kryptologie
Arbologie
Centrum pro konceptuální modelování a implementace
Číslicový návrh a spolehlivost
Inteligentní web
Počítačové sítě
Paralelní a distribuované výpočty
Pražský stringologický klub
Výpočetní inteligence a strojové učení
Laboratoř 3D tisku
Laboratoř etického hackování
Laboratoř inteligentních vestavných systémů
Laboratoř otevřených dat
Laboratoř zpracování obrazu
GPU laboratoř
Síťová a multimediální laboratoř
Laboratoř s firmou UNICO.AI






Laboratoř zpracování obrazu 


Laboratoř zpracování obrazu poskytuje technické zázemí pro výzkumné projekty a výuku v oblasti zachycování vizuálních informací. V laboratoři se uskutečňuje projekt financovaný Evropskou unií v rámci Operačního programu Výzkum, vývoj a vzdělávání (OP VVV). Cílem projektu je vybavit laboratoř kamerovými systémy, senzory a související optickou a osvětlovací technikou pro realizaci praktických projektů. Dalším cílem je zlepšení kvality výuky v oblasti zpracování dat a poskytnutí prostředí pro aplikaci teoretických poznatků v praxi.
O laboratoři


Laboratoř rozšiřuje možnosti využití informačních technologií v oblasti zpracování obrazu. Laboratoř vznikla v roce 2017. Základní vybavení bylo zakoupeno z prostředků ČVUT a Fakulty informačních technologií. Dále bude projekt financován z projektu Operačního programu Výzkum, vývoj a vzdělávání. Z laboratoře se tak stane moderní a plnohodnotně vybavené pracoviště.
Finanční prostředky z projektu umožňují vybavit laboratoř kamerovou technikou. K dispozici bude vybavení pro 20–24 studentů, kdy každá dvojice studentů bude moci pracovat s vlastní technikou. Do laboratoře bude díky finanční podpoře projektu zakoupeno následující vybavení:

kamerové systémy (maticové, řádkové a termovizními kamery, kamery pracující v blízké infračervené oblasti, UV a 3D kamery a ToF kamery poskytující hloubkovou informaci),
měřicí stojany a držáky pro uchycení kamer,
zdroje osvětlení snímané scény (pracující ve viditelné oblasti spektra i mimo ni),
objektivy fixní i objektivy s proměnnou ohniskovou vzdáleností,
pásmové filtry pro zúžení snímaného spektra,
napájecí zdroje, kabely a další technika pro provoz kamerových systémů.

Výzkumná činnost
Laboratoř poskytne unikátní expertní zázemí pro výzkumné a vývojové aktivity v oblasti zachycování vizuálních informací, předzpracování dat, data miningu a umělé inteligence s širokými možnostmi výzkumu nových postupů při získávání informací z obrazových dat. Při řešení praktických úloh se mnohdy naráží na problémy, které přesahují známý rámec poznání, proto je laboratoř pro řadu výzkumných témat výzvou s jedinečným potenciálem.
Pedagogická činnost
Laboratoř umožní studentům získávat znalosti o zpracování nestrukturovaných dat v podobě obrazových informací. Dále studenti propojí své dosavadní znalosti z oblasti předzpracování dat, data miningu a umělé inteligence. Rovněž budou připraveni na praktické úlohy, se kterými se budou moci setkat v budoucím zaměstnání.
Nové vybavení umožní rozšířit výuku studentů o nové předměty, např. Strojové vidění a zpracování obrazu. Ten je seznámí s kamerovou technikou s důrazem na zpracování obrazu založeném na pokročilých metodách vytěžování dat. Laboratoř také využijí studenti magisterského studijního oboru Znalostní inženýrství.
Kontakt
Laboratoř zpracování obrazu vede děkan FIT doc. RNDr. Ing. Marcel Jiřina, Ph.D. Správce laboratoře je Ing. Jakub Novák. Laboratoř sídlí ve 12. patře Budovy A v místnosti TH:A-1258. Další informace jsou také na webu laboratoře.


doc. RNDr. Ing. Marcel Jiřina, Ph.D.
Vedoucí Laboratoře zpracování obrazu
Děkan FIT

 marcel.jirina@fit.cvut.cz
 +420 22435 9810
 T9:334




Ing. Jakub Novák
Správce Laboratoře zpracování obrazu

 jakub.novak@fit.cvut.cz
 +420 22435 9737
 TH:A-1258



Osoba zodpovědná za obsah této stránky

doc. RNDr. Ing. Marcel Jiřina, Ph.D., marcel.jirina@fit.cvut.czDěkan




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 21.1.2019, 16:15      
           
                          
       






