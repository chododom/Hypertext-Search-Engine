https://fit.cvut.cz/fakulta/pravidelne-akce/bowling







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Kalendář
Akce a události
Soutěže
Projekty









 
 › ČVUT » FIT  » Aktuálně » Akce a události » Sportovní akce » Bowlingový turnaj FIT Novinky    News




Přehled pravidelných akcí
Konference pořádané a spolupořádané FIT
Přednášky a semináře
Akce pro zájemce o studium
Sportovní akceAjťácké hrátky
Bowlingový turnaj FIT
Souboj fakult

Ostatní akce





Pravidla a propozice 

 
Děkan FIT prof. Ing. Pavel Tvrdík, CSc. a předseda Akademického senátu FIT doc. Ing. Jan Janoušek, PhD.  vás srdečně zvou na historicky první ročník smíšeného souboje studentů, učitelů, zaměstnanců a přátel Fakulty informačních technologií ČVUT v Praze v bowlingovém turnaji.
Tímto turnajem chceme odstartovat sérii pravidelných turnajů fakulty, které se budou konat vždy počátkem semestru, tedy zhruba v září-říjnu a v březnu-dubnu každého akademického roku. Nejde jen o to vyhrát, ale zúčastnit se, pobavit se a společně si užít sportovní a fair play atmosféru :)

	Termín a místo konání
Turnaj se bude konat v pondělí 2. dubna 2012 od 18:00 do 23:00 hodin. Bude se konat v bowlingovém centru Bowling&Billiard Dejvice (Studentský dům hned za budovou FIT, Bílá 6, Praha 6).

	Podmínky účasti


		Turnaje se mohou zúčastnit osoby s přátelským vztahem k Fakultě informačních technologií ČVUT :)

		Každý tým tvoří skupina alespoň tří a maximálně šesti hráčů

		Každý tým si zvolí svého kapitána, který bude týmu předávat informace od pořadatelů

		V každém týmu bude alespoň jedna žena

		V každém týmu bude alespoň jeden zaměstnanec FIT (učitel, doktorand, pracovník či spolupracovník fakulty)

		V každém týmu by měl být alespoň jeden student nebo studentka FIT (pozn.: pravidlo bylo přidáno dodatečně, proto bude striktně dodržováno až od příštího turnajového kola)

		Akce je NEKUŘÁCKÁ


	Startovné
Jelikož si zatím v romto roce fakulta nemůže z historických a finančních důvodů dovolit sponzorovat takovýto turnaj, budeme od účastníků vybírat účastnický poplatek ve výši 690 Kč na tým, který pokryje pronájem drah. Účastnický poplatek je splatný na místě před konáním turnaje do rukou organizátorů. Po dobu turnaje nebude k dispozici občerstvení. Organizátoři mají zajištěny ceny pro vítězné týmy i jednotlivce.

	Přihlášení týmů
Přihlášky zasílejte emailem na adresu adela.chrastinova@fit.cvut.cz . Přihlašovat se můžete jako kompletní tým. Jednotlivci se mohou nahlásit také a budou buďto po domluvě zařazeni do týmů, nebo budou pozváni jako náhradníci. Po naplnění kapacity je možné hlásit se jako náhradní týmy. 
Seznam přihlášených týmů je zde: http://fit.cvut.cz/fakulta/pravidelne-akce/bowling/prihlasky

	Program


18:00 - 18:30 hodin proběhne na místě Registrace účastníků a úhrada účastnického poplatku. Každý účastník si sám vyzvedne na recepci bowlingovou obuv. 

18:30 - Slavnostní zahájení turnaje děkanem FIT a děkanův první nához.

18:30 - 21:30 hodin budou probíhat samotná turnajová kola.

22:00 hodin proběhne slavnostní vyhlášení výsledků turnaje, a vyhlášení doplňkových soutěží (nejlepší název a nejvyšší náhozy a další).

		Po celou dobu konání turnaje jsou hráčům, fanouškům i hostům ZDARMA k dispozici veškeré doplňkové aktivity (billiard, kulečník, šipky, air-hockey (žetony na air-hockey si zájemci mohou vyzvednout u baru)).

		V době turnaje je možno hrát neomezeně na všech drahách, kde zrovna neprobíhá soutěžní kolo a neurčí-li organizátoři jinak.


	PRAVIDLA a hrací systém
Soutěž je určena pro 12 tříčlenných týmů. Pokud se přihlásí do týmu více hráčů (možno až 6), v jednom kole budou vždy aktivně hrát pouze 3 hráči. Každé kolo je na dvě hry a všichni hráči v týmu se tedy mohou prostřídat. Během každého kola si budete zapisovat výsledky svého týmu na papírek, který ihned po odehrání celého kola odevzdáte organizátorům na baru.
Dodržujte prosím pravidla bezpečnosti hry, nevcházejte na dráhu, kde hraje jiný hráč nebo tým, zbytečně nezdržujte hru, aby se neprotahovala (pronájem dráhy je časově omezený). 


1. kolo - ZÁKLADNÍ

V tomto kole odehraje každý tým celkem 2 hry. Každý tým odehraje jednu hru na jedné dráze, a hned poté druhou hru na vedlejší dráze (např. dráha 1 a 2, tj. dráhy vedle sebe se společným pořadačem koulí). Výsledky jednotlivých hráčů + celkový součet svého týmu zapíše kapitán na papírek, který ihned po odehrávce druhé hry odevzdá organizátorům a uvolní dráhu pro další týmy. Po skončení prvního kola bude sestaveno pořadí všech týmů od nejlepšího součtu po nejhorší. 


2. kolo - VYŘAZOVACÍ

Všech 12 týmů postupuje do 2. kola. V tomto kole odehraje každý tým celkem 2 hry. Startovací pořadí bude sestaveno dle výsledků z prvního kola (od nejlepšího po nejhorší), tzn. že zde pak bude hrát vedle sebe na dráze se společným pořadačem kolí první a poslední tým, druhý a předposlední tým atp., tzv. zip metoda. Stejně jako v předchozím kole, tým odehraje jednu hru v pravé dráze a jednu hru v levé dráze se společným pořadačem koulí. Výsledky jednotlivých hráčů + celkový součet svého týmu zapíše kapitán na papírek, který ihned po odehrávce druhé hry odevzdá organizátorům a uvolní dráhu pro další týmy. Do finále postupuje 6 nejlepších týmů.


3. FINÁLE

Finále odehraje pouze 6 nejlepších týmů. Týmy si dle pořadí od nejlepšího finalisty vyberou dráhu, na které odehrají dvě hry. Součet těchto dvou her bude pro tým směrodatný pro vytvoření vítězného pořadí (předchozí výsledky se zahodí). Vítězem je tým s nejvyšším součtem za poslední dvě finálové hry.


4. Soutěž o NEJVYŠÍ NÁHOZ ženy a muže

Na konci turnaje bude vyhlášena soutěž pro nejvyšší nához ženy a soutěž o nejvyšší nához muže. Oba vítěžové obdrží speciální cenu organizátorů.


5. Soutěž o NEJLEPŠÍ NÁZEV týmu

Každý tým se přihlašuje pod svým názvem. Na konci turnaje bude vyhlášen nejlepší (nejoriginálnější, nejvtipnější, nejprofakultnější :) název týmu. Odbornou komisi tvoří organizátoři turnaje.


6. Soutěž s PŘEKVAPENÍM

Pravidla budou upřesněna během zahájení turnaje.

	Občerstvení
K dispozici bude standartní nabídka bowlingového centra: https://www.bowling.cz/jidelni-a-napojovy-listek (toast, sendvič, panini, žebírka, křidélka, koleno..). Je možné také dopředu si objednat porci guláše v ceně 59 Kč na osobu (počet nahlásit organizátorovi akce při registraci týmu). Guláš bude k dispozici přednostně nahlášeným hráčům, pokud si oběd nenahlásíte, nemusí se na vás dostat. Guláš je výborný a podává se s chlebem.

	Kontakt
Hlavním organizátorem turnaje je PR oddělení FIT.
Kontaktní osoba: Adéla Chrastinová, email: adela.chrastinova@fit.cvut.cz , telefon +420 606 77 9999. V případě jakýchkoli dotazů mne neváhejte kontaktovat. Na tento email také prosím posílejte své připomínky, výhrady či nápady na vylepšení turnaje.
Organizační tým: Pavel Tvrdík, Jan Janoušek, Adéla Chrastinová, Veronika Dvořáková, Eliška Hrubá, Vašek Strnad.

 

Osoba zodpovědná za obsah této stránky: 


                    Adéla Chrastinová, Adela.Chrastinova@fit.cvut.cz 




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 17.1.2019, 10:28      
           
                          
       






