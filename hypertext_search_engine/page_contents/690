https://fit.cvut.cz/prl_prg







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Struktura
Úřední deska
Zahraniční styky
Věda
Historie
Akademický senát FIT
Partneři
Kontakty









 
 › ČVUT » FIT  » Fakulta » Struktura » Katedry » Laboratoř výzkumu programování Novinky    News




KatedryKatedra teoretické informatiky
Katedra softwarového inženýrství
Katedra číslicového návrhu
Katedra počítačových systémů
Katedra aplikované matematiky
Katedra informační bezpečnosti
Laboratoř výzkumu programování

Vědecká rada
Disciplinární komise
Děkan
Děkanát
Rada studijního programu





Laboratoř výzkumu programování 



Laboratoř výzkumu programování (PRL@PRG) se zabývá hlubším pochopením programovacích jazyků a jejich využitím. V laboratoři se uskutečňuje ERC projekt prof. Jana Viteka s názvem Evolving Language Ecosystems (ELE). Cílem projektu je najít postupy, které zlevní vývoj programovacích jazyků. Laboratoř nabízí spolupráci studentům bakalářského, magisterského i doktorského studia.
O laboratoři
Laboratoř výzkumu programování se snaží o hlubší pochopení programovacích jazyků a jejich využití. Dále usiluje o použití  tohoto chápání v procesu navrhování programů i v nových neobvyklých aplikacích. Laboratoř používá víceúrovňový přístup ke studiu programovacích jazyků a metodologii programování – zahrnující prvky designu, matematiky, experimentální vědy a inženýrství.

Laboratoř provádí výzkum všech aspektů programování, včetně:

Vývoje malých a velkých programů
Návrhu, implementace a analýzy programovacích jazyků
Návrhu vývojových prostředí

Laboratoř vznikla v roce 2016 z prestižního grantu Evropské výzkumné rady. Prof. Jan Vitek získal na projekt Evolving Language Ecosystems (ELE) prestižní Advanced grant v hodnotě 3 milionů eur. Tento projekt se rozhodl řešit na Fakultě informačních technologií ČVUT.
Laboratoř spolupracuje s několika významnými univerzitami i společnostmi. Spolupracuje zejména s univerzitním týmem prof. Jana Viteka v Bostonu, ale také s dalšími světovými univerzitami. Mezi další partnery patří také lídři na trhu v oblasti IT, jako jsou:

Northeastern University v Bostonu
French National Institute for computer science and applied mathematics (INRIA)
École Polytechnique Fédérale de Lausanne (EPFL)
Imperial College London
University of California, Irvine
Společnosti Google, Oracle, Apple a Mozilla

Výzkumná činnost
Laboratoř se zabývá projektem Evolving Language Ecosystems (ELE). Cílem projektu je najít postupy, které zlevní evoluci programovacích jazyků, konkrétně se zaměřuje na jazyk R. Vědecký tým chce dokázat, že je možno vyvíjet jazyk R tak, aby uměl analyzovat daleko větší objemy dat. K tomu chtějí využít statistickou analýzu i strojové učení.
Projekt zkoumá základní techniky a algoritmy pro vývoj celých jazykových ekosystémů. Cílem je snížit náklady na rozsáhlé změny v programovacích jazycích, vyhnout se nutnosti vytvářet zcela nové jazyky a umožnit dlouhodobější používání těch stávajících. Skupina pracuje v otevřeném kódu, vše je tedy reprodukovatelné.
Pedagogická činnost
Laboratoř nabízí spolupráci studentům bakalářského, magisterského i doktorského studia. Doktorandům nabízí možnost zaměstnání a podporu při jejich výzkumu. Balakářští a magisterští studenti mají možnost zvolit si některý z projektů laboratoře jako téma své závěrečné práce. Dále laboratoř organizuje letní školu Programming Language Implementation Summer School (PLISS), kde přednáší i prof. Jan Vitek.
Kontakt
Laboratoř vede prof. Jan Vitek. Administrativu zajišťuje Ing. Lucie Lerch. Laboratoř dále zaštiťuje seniorní vědce, postdoktorandy a doktorandy. Laboratoř sídlí ve 12. patře Budovy A. Další informace jsou také na oficiálním webu laboratoře.


prof. MSc. Jan Vitek, PhD.
Vedoucí Laboratoře výzkumu programování
Profesor informatiky na Northeastern University v Bostonu

 jan.vitek@fit.cvut.cz, j.vitek@neu.edu
 +420 22435 9734
 TH:A-1250




Ing. Lucie Lerch
Projektová manažerka

 lucie.lerch@fit.cvut.cz
 +420 22435 9735
 TH:A-1250



Osoba zodpovědná za obsah této stránky

Ing. Lucie Lerch, lucie.lerch@fit.cvut.czProjektová manažerka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 17.12.2018, 10:44      
           
                          
       






