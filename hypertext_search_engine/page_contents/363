https://fit.cvut.cz/aktualne/jednorazove-akce/2018-06-06







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Kalendář
Akce a události
Soutěže
Projekty









 
 › ČVUT » FIT  » Aktuálně » Akce a události » Přednášky a semináře » Jednorázové akce » Paralelní nezáporná maticová faktorizace (NMF) a její využití Novinky    News




Přehled pravidelných akcí
Konference pořádané a spolupořádané FIT
Přednášky a seminářeInformatické večery
Přednáškový cyklus prof. Svobody
jsDev Meetups
SEDMA
aDev Meetups
Grafické čtvrtky
Czech Scala Enthusiasts
SKAMATI
Microsoft Student Partner
Jednorázové akce

Akce pro zájemce o studium
Sportovní akce
Ostatní akce





Paralelní nezáporná maticová faktorizace (NMF) a její využití 
Dne 6. 6. od 10:00 se uskuteční přednáška Paralelní nezáporná maticová faktorizace (NMF) a její využití. Prof. Marian Vajteršic představí využití metody NMF při obnovování obrázků a také metody paralelizace NMF, které pomáhají čas k obnovení zkrátit. Přednáška se uskuteční v místnosti TH:A-1435.
Abstrakt
Nezáporné matice vznikají přirozeně v různých oblastech využití. Ty zahrnují dolování znalostí z textů, klasifikaci dokumentů, clustering, spektrální analýzu dat, rozpoznávání obličejů a také problémy mimo oblast informatiky, například ve výpočetní biologii. Nezáporná maticová faktorizace (NMF) je metoda výpočtu, která spočívá v rozkladu matic na součin dvou matic o menší hodnosti. V porovnání s ostatními technikami jako singulární rozklad matice (Singular Value Decomposition – SVD) nebo analýza hlavních komponent (Principal Component Analysis – PCA), NMF má tu charakteristickou vlastnost, že faktory jsou zaručeně nezáporné, což umožňuje interpretovat faktorizaci jako aditivní kombinaci vlastností.
V přednášce si ukážeme využití NMF pro obnovení obrázků. Bude ukázáno, jak kvalita obnovení závisí na parametru faktorizace a jaké výpočetní a paměťové nároky jsou s tím spojeny. Zpracování velkých matic přímo může být příliš nákladné, čas potřebný k aproximaci velkých matic lze však snížit využitím paralelních počítačových systémů.
Bohužel v současnosti existuje jen málo prací, které se zabývají paralelně distribuovaným NMF. Proto se v této přednášce budeme věnovat paralelizaci NMF, která je založena na newtonovských metodách.
Ve srovnání s jinými algoritmy pro výpočet NMF, tyto typy metod jsou velmi dobře paralelizovatelné, protože Newtonovy iterace mohou být provedeny paralelně bez výměny dat mezi procesy. Vyvinuli jsme paralelizaci newtonovské NMF pro spouštění v počítačových klastrech s využitím klasického  posílání zpráv. Budou prezentovány výsledky mnoha výpočtů na systémech s až 80procesorovými jádry. Jako vstupní matice byly použity obrázky, díky čemuž lze získat vizuální dojem z aproximační kvality NMF. Meření ukazují, že při dostatečně velkém zatížení, paralelizovaný Newtonův iterační algoritmus dosahuje téměř lineárního zrychlení, což z něj dělá slibného kandidáta pro rozsáhlé NMF výpočty.
O akci
Vstup na akci je zdarma a bez registrace. Přednáška je určena akademickým pracovníkům, studentům nebo vědcům, kteří se zajímají o paralelní a distribuované výpočty, numerické metody a zpracování obrazu.


Typ akce
Přednáška
Přednášející
Prof. Marian Vajteršic
Department of Computer Sciences, Paris Lodron University of Salzburg, Rakousko
Matematický ústav, Slovenská akademie věd, Bratislava, Slovensko
Termín
6. června 2018, 10:00
Místo
zasedací místnost TH:A-1435, Budova A
Thákurova 7, Praha 6
Jazyk
angličtina
Záznam
nebude pořízen


O přednášejícím
Profesor Marian Vajteršic obdržel doktorát v roce 1984 na Slovenské akademii věd v Bratislavě. V roce 1994 získal titul DrSc. na Univerzitě Komenského v Bratislavě. V roce 1996 se habilitoval v oboru paralelních výpočtů na Univerzitě v Salzburgu. Od roku 2002 je na této univerzitě profesorem v oblasti architektury počítačů a vysokovýkonných výpočtů (High-Performance Computing). Je autorem čtyř monografií a více než 130 vědeckých prací v oblasti paralelních algoritmů a vědeckých výpočtů.
Související obsah

Lidé
Přednášející: Marian Vajteršic
Místa
TH:A-1435


Osoba zodpovědná za obsah této stránky

prof. Ing. Pavel Tvrdík, CSc., pavel.tvrdik@fit.cvut.czVedoucí Katedry počítačových systémů




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 30.5.2018, 12:13      
           
                          
       






