https://fit.cvut.cz/installfest_2019







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Kalendář
Akce a události
Soutěže
Projekty









 
 › ČVUT » FIT  » Aktuálně » Akce a události » Konference pořádané a spolupořádané FIT » InstallFest » 2019 Novinky    News




Přehled pravidelných akcí
Konference pořádané a spolupořádané FITEuromicro DSD/SEAA 2018
Human-Level AI 2018
InstallFest
LAW FIT
LinuxDays
P2D2
PESW
Prague Stringology Conference
StringMasters

Přednášky a semináře
Akce pro zájemce o studium
Sportovní akce
Ostatní akce





InstallFest 2019 








InstallFest 2019
Jedenáctý ročník konference InstallFest se koná o víkendu 2.–3. března na Fakultě elektrotechnické ČVUT na Karlově náměstí. Setkání linuxové komunity nabídne bohatý program s přednáškami a workshopy nejen na témata počítačové bezpečnosti a internetu. Mezi přednášejícími budou tradičně i zaměstnanci a studenti naší fakulty, např. Lukáš Bařinka, Tomáš Čejka, Martin Bílý či Karel Jílek. Kromě otevřených technologií nabídne konference i „otevřené jídlo“ – OpenColu. Vstupné je zdarma, ale je nutné se registrovat.
Téma
Konference se tradičně zaměřuje na základní témata spojená s instalací a používáním Linuxu. Nemohou chybět také další open-source technologie z oblasti sítí, serverů nebo kontejnerů. Ve čtyřech sálech se budete moci dozvědět také novinkách v oblasti počítačové bezpečnosti, internetu, administrace a vývoje.
Kromě open-source softwaru a hardwaru bude na letošním ročníku i open-source food – OpenCola. Její recept je uvolněn pod svobodnou licencí GNU General Public License.
Program


Lukáš Bařinka přednáší na minulém ročníku InstallFestu

Letošní program nabídne dva přednáškové a dva workshopové sály, ve kterých bude možné si poslechnout 27 přednášek a zúčastnit se 13 praktických workshopů. Hlavními tématy tohoto ročníku jsou počítačová bezpečnost a internet. Na své si ale samozřejmě přijdou i vývojáři.
Pro zájemce o ucelený přehled o kontejnerizaci je určeno sobotní odpoledne v druhém sále. Tady David Bečvařík, Michal Halenka, Tomáš Kukrál a Jakub Veverka v rámci svých přednášek seznámí účastníky s obecnými principy kontejnerizace aplikací a jejich nasazováním.
Zajímavé lidi můžete také potkat u stánků různých linuxových distribucí a dalších projektů. Na konferenci nebudou chybět například Admins SH, Bastlíři SH, 3D tisk SH, ACTIVE 24, vpsFree, CZ.NIC či SUSE.
Součástí programu konference jsou také přednášky zaměstnanců a studentů FIT:

Lukáš Bařinka
Bash a regulární výrazy vs. shellovské vzory
Karel Jílek
Časté chyby v Bash skriptech
Tomáš Čejka
Postavte vlastní monitorovací infrastrukturu a zjistěte, s kým komunikují vaše zařízení
Martin Bílý
Správa serverů FreeBSD

O akci
Festival je zaměřen hlavně na začátečníky, ale chybět nebude ani program pro pokročilé uživatele. Akce je zdarma, ale je nutné se zaregistrovat. Všechny potřebné informace jsou dostupné na webových stránkách festivalu.
Přednášky budou streamovány a natáčeny týmem AVC Silicon Hill ve 4K kvalitě. Novinkou bude testování asistivní technologie pro účastníky se zrakovými problémy, kdy bude možné si na místě na svém zařízení otevřít výstup od přednášejícího (slidy, ukázky, dema).


Logo konference InstallFest


Typ akce
Konference
Organizátor
Klub Silicon Hill, Studentská unie ČVUT
Termín
2.–3. března 2019
Místo
Fakulta elektrotechnická ČVUT, budova E
Karlovo náměstí 13, Praha 2
Jazyk
Čeština
Záznam
Bude pořízen
Web akce
InstallFest 2019

Kontakt
Akci pořádá klub Silicon Hill, který je součástí Studentské unie ČVUT. Klub sídlí na Kolejích Strahov, kde zastupuje ubytované studenty, spravuje místní počítačovou síť nebo se podílí na realizaci zajímavých projektů a odborných přednášek. Konference se bude konat v prostorách Fakulty elektrotechnické ČVUT, budovy E – Karlovo náměstí 13, Praha 2.



Bc. Jakub Jančička
Hlavní organizátor konference InstallFest
Systémový administrátor na Oddělení ICT

 jakub.jancicka@fit.cvut.cz
 TH:A-1333




Osoba zodpovědná za obsah této stránky

Bc. Jakub Jančička, jakub.jancicka@fit.cvut.czHlavní organizátor konference InstallFest




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 25.2.2019, 14:01      
           
                          
       






