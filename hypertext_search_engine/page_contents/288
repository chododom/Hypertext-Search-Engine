https://aktualne.cvut.cz/aktuality/20190306-tematem-11-rocniku-souteze-young-architect-award-je-najemni-bydleni





Skip to main content








Toggle navigation




Zpravodajský servis


Language csČesky
English

Search







 Aktuality
Stalo se
Bleskové zprávy
Tiskové zprávy
Zprávy z médií
 






Tématem 11. ročníku soutěže Young Architect Award je nájemní bydlení

 





Datum zveřejnění: 6. 3. 2019Účastníci architektonické přehlídky Young Architect Award se letos zaměří na návrh řešení nájemního bydlení. Své práce mohou do 28. června přihlašovat jak studenti, tak začínající architekti do 33 let. Stejně jako v loňském roce pokračuje spolupráce s Institutem plánování a rozvoje města Prahy (IPR Praha). ČVUT v Praze jednou z partnerských škol soutěže.Soutěžící si mohou pro svůj návrh nájemního bydlení vybrat lokalitu dle vlastního uvážení, navrhovat výstavbu ale také lze v doporučených lokalitách v Praze, Brně a Ostravě. S ohledem na téma soutěže YAA „nájemní bydlení“ zorganizoval vypisovatel soutěže, společnost ABF, a. s., akci zaměřenou na problematiku těžko dostupného vlastního bydlení ve větších městech, kterému čelí stále větší část obyvatelstva. Nájemní domy by se měly řešit komplexně, přizpůsobit se často se měnícím obyvatelům. Musí proto být nerozbitné, nízkoenergetické, lehce udržovatelné a obsahovat širší nabídku společných prostorů a služeb, byty by měly být spíše menší. Na podporu výstavby dostupného bydlení, startovacích bytů i bydlení pro seniory klade důraz také Strategický plán Prahy. Hlavní partner soutěže YIT Stavo, s.r.o. se chystá na českém trhu více zapojit nájemní bydlení do své nabídky a Ministerstvo pro místní rozvoj počítá zatím s podporou sociálního bydlení. Existují různé mechanismy, jak může společnost podpořit různé typy bydlení. Ty je nyní nutno diskutovat na všech úrovních.
Ceremoniál s vyhlášením výsledků soutěže, která probíhá v rámci mezinárodního stavebního veletrhu FOR ARCH, proběhne 10. září v prostoru CAMP v Praze. Stejně jako v loňském roce bude akce propojena s vyhlášením výsledků prestižních cen Architekt roku a Architekt obci. Slavnostního večera se kromě soutěžících a odborné poroty zúčastní zástupci garantů, vysokých škol, partnerů a samozřejmě médií. V letošním ročníku si výherci rozdělí ceny ve výši 75 000 Kč a dostanou opět možnost spolupracovat s generálním partnerem soutěže společností CEMEX Czech Republic.
Kontaktní osoba: Iveta Wagnerová










 



© 2015 České vysoké učení technické v Praze
Vyrobilo a provozuje Výpočetní a informační centrum







