https://fit.cvut.cz/fiks







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Kalendář
Akce a události
Soutěže
Projekty









 
 › ČVUT » FIT  » Aktuálně » Soutěže » Fiťácký informatický korespondenční seminář Novinky    News




Fiťácký informatický korespondenční seminářFIKS 2018/2019
FIKS 2017/2018

Ocenění pro závěrečné práce
Fakultní soutěže





Fiťácký informatický korespondenční seminář 




Fiťácký informatický korespondenční seminář, zkráceně FIKS, je soutěž určená pro studenty středních škol. Účastníci mají možnost si procvičit přemýšlení a zasoutěžit si v řešení zajímavých algoritmických problémů. Ročník soutěže se skládá z několika kol a úlohy se odevzdávají elektronicky. Nejlepší řešitelé se mohou setkat na týdenním soustředění. Úspěšní řešitelé budou přijati na FIT do bakalářského studijního programu bez přijímacích zkoušek.
O soutěži


Plakát soutěže FIKS [PDF]

Soutěž probíhá v několika korespondečních kolech během školního roku. Účastníci dostávájí algoritmická zadání, od praktických programovacích úkolů až po čistě teoretické. Úlohy se odevzdávají do daného termínu elektronicky přes stránky FIKS. Úlohy opravují a bodují pořadatelé nebo automat a posílají je účastníkům se zpětnou vazbou a vzorovým postupem. Do semináře je možné se zapojit kdykoliv v jeho průběhu.

Jarní soustředění
Na týdenní soustředění jsou pozváni nejlepší řešitelé semináře. Mohou se tak seznámit mezi sebou a s organizátory. Na programu jsou přednášky a hry, v přírodě i uvnitř. Oblíbeným bodem programu jsou týmové programovací soutěže. Soustředění se odehrává v rekreačním středisku.
Přijetí na FIT bez přijímaček
Úspěšní řešitelé budou přijati na fakultu bez přijímacích zkoušek. Úspěšným řešitelem je ten, kdo získá alespoň 50 % z celkového počtu řádných bodů v daném ročníku.

Letošní ročník
Fiťácký informatický korespondenční seminář nabízí středoškolákům možnost zdokonalit se v algoritmických úlohách a změřit síly se svými vrstevníky. Dějištěm letošního ročníku je imaginarní postapokalyptický svět, v němž byl nastolen režim povolující pouze naivní algoritmy. Řešitelé spolu s hlavní hrdinkou Eleanor bojují proti tomuto zvrácenému režimu tím, že úlohy programují efektivně. Nejlepší řešitelé semináře mají možnost být přijati na FIT bez přijímacích zkoušek. Do 31. 1. 2019 probíhá první kolo soutěže.
FIKS 2018/2019
Minulé ročníky
Seminář probíhá již od školního roku 2013/2014.

FIKS 2017/2018
Čtvrtý ročník FIKS měl 82 řešitelů, kteří v průběhu tří kol mohli řešit až 15 úloh. Soustředění 2018 pro nejlepší se konalo v rekreačním středisku Lesanka ve Štědrákově Lhotě v Jeseníkách. Téma tohoto ročníků se neslo v duchu čarodějů a mágů.
FIKS 2016/2017
Třetí ročník FIKS měl 69 řešitelů, kteří v průběhu tří kol mohli řešit až 15 úloh. Soustředění 2017 pro nejlepší se konalo v rekreačním středisku Záseka na Vysočině. Tématem ročníku byla vzpoura robotů a to se promítlo i do programu soustředění.
FIKS 2015/2016
Druhý ročník FIKS měl 52 řešitelů, kteří v průběhu čtyř kol mohli řešit až 22 úloh. Týdenní soustředění 2016 pro nejlepší řešitele se konalo v rekreačním středisku Štědronín u hradu Zvíkov. Téma soustředění bylo vesmírná akademie na bitevním křižníku Krucifix.
Seminář v letech 2013–2015
FIKS 2014/2015
FIKS 2013/2014

Kontakt
Seminář organizují studenti a vyučující z Katedry teoretické informatiky. Členy FIKS můžete kontaktovat na e-mailu kontakt@fiks.fit.cvut.cz nebo využít diskuzní fórum semináře. Více informací naleznete na oficiálním webu soutěže.


RNDr. Tomáš Valla, Ph.D.
Organizátor FIKS
Odborný asistent na Katedře teoretické informatiky

 kontakt@fiks.fit.cvut.cz, tomas.valla@fit.cvut.cz
 +420 22435 9877
 TH:A-1229



Osoba zodpovědná za obsah této stránky

RNDr. Tomáš Valla, Ph.D., tomas.valla@fit.cvut.cz@fit.cvut.czOrganizátor FIKS




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 7.1.2019, 11:55      
           
                          
       






