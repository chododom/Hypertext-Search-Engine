https://fit.cvut.cz/bc_prijimaci-rizeni







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Proč na FIT?
Bakalář
Magistr
Doktorand
Celoživotní vzdělávání
Přihláška
Akce









 
 › ČVUT » FIT  » Zájemci o studium » Bakalář Novinky    News




Průběh přijímacího řízení
Podmínky přijetí
Časový plán
Přijímací zkouška
Studijní obory
Den otevřených dveří
Kontakt





Přijímací řízení 2019/2020 do bakalářského studijního programu 

Fakulta informačních technologií má akreditován jeden bakalářský studijní program, uchazeč tedy podává jen jednu přihlášku a studijní obor si zvolí až během studia. Po podání přihlášky musí doložit potvrzení o složení státní maturitní zkoušky a doklad o zaplacení poplatku. Dále se musí zúčastnit přijímací zkoušky, pokud mu nebyla prominuta.
Bakalářský program FIT nese název Informatika. Studovat jej je možné jak prezenční, tak kombinovanou formou. Standardní doba studia jsou tři roky. Student po úspěšném absolvování studia získává titul bakalář (Bc.).
Nejdůležitějším dokumentem, který se týká přijímacího řízení, jsou Podmínky přijetí do bakalářského studia. Ty obsahují všechny důležité informace, termíny a data či podrobný popis dokumentů, které uchazeč musí fakultě dodat.
Průběh přijímacího řízení
Podrobný průběh přijímacího řízení stanovují Podmínky přijetí do bakalářského studia. Zde jsou uvedeny jeho nejdůležitější body od vyplnění přihlášky až po zápis do studia:

Vyplnit, vytisknout a podepsat přihlášku
Zaplatit poplatek
Podepsanou přihlášku doručit
Přihlásit se do webové aplikace
Případně dodat přílohy přihlášky
Případně absolvovat přijímací zkoušku
Zapsat se do studia

Průběh přijímacího řízení
Podmínky přijetí
Přijetí uchazeče je podmíněno prokázáním studijních předpokladů. Toho je možné dosáhnout buď u fakultní přijímací zkoušky, nebo u SCIO testů. Také je možné případně doložit úspěch ve středoškolské olympiádě z matematiky, fyziky nebo programování. Další možností je úspěšné řešení fakultní programovací soutěže FIKS.
Konkrétně se jedná o splnění alespoň jedné z těchto podmínek:

Z přijímací zkoušky organizované fakultou v roce 2019 získal alespoň 65 bodů.
V Národních srovnávacích zkouškách (SCIO) z matematiky nebo z obecných studijních předpokladů organizované v příslušném roce společností SCIO dosáhl minimálně percentilu 65.
Za poslední 4 roky je úspěšným řešitelem krajského kola středoškolské olympiády v matematice, fyzice nebo programování nebo se za poslední 4 roky úspěšně zúčastnil obdobné celostátní soutěže v ČR nebo jiné zemi.
Je úspěšným řešitelem programovací soutěže Fiťácký informatický korespondenční seminář (FIKS).

Podmínky přijetí
Časový plán
Všechny důležité termíny a data shrnuje časový plán přijímacího řízení. Přihlášku ke studiu lze podat 1. 12. 2018 – 31. 3. 2019. Kopii maturitního vysvědčení musí uchazeč dodat do 20. 6. 2019. Přijímací zkouška se bude konat 12. 6. 2019. Zápis do studia se uskuteční 27. 6. 2019.
Časový plán
Přijímací zkouška
Cílem přijímací zkoušky je ověření znalostí z matematiky. Tematické okruhy zkoušky jsou stanoveny v Podmínkách přijetí do bakalářského studia. K dispozici jsou vzorové přijímací zkoušky a také přípravný (self-teaching) kurz.
Přijímací zkouška
Studijní obory
Přihláška se podává do studijního programu „Informatika“, student si nemusí vybrat obor před začátkem studia, studijní obor si student volí až během studia – nejpozději se zadáním bakalářské práce. Pro prezenční formu studia se v roce 2019/2020 otevírají všechny obory, pro kombinovanou formu jen obor Bezpečnost a informační technologie a obor Webové a softwarové inženýrství, zaměření Softwarové inženýrství.
Den otevřených dveří
V termínech 1. 12. 2018 a 24. 1. 2019 pořádá fakulta pro zájemce o bakalářské studium Dny otevřených dveří. Zájemce se může:

Zúčastnit prezentace studia na naší fakultě
Podívat se na stánky jednotlivých oborů
Prohlédnout si prostory fakulty
Navštívit specializované laboratoře

Kontakt
V případě dotazů můžete kontaktovat Studijní oddělení na e-mail pririz@fit.cvut.cz. Písemnosti můžete doručit poštou na adresu Studijního oddělení či osobně na Studijní oddělení nebo do Podatelny.
Adresa Studijního oddělení:

České vysoké učení technické v Praze
Fakulta informačních technologií
Studijní oddělení
Thákurova 9
160 00 Praha 6
Česká republika



 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 14.2.2019, 14:45      
           
                          
       






          
       






