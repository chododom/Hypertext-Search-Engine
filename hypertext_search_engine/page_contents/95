https://fit.cvut.cz/student/stipendia







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Studijní
Nováček
Bakalář
Magistr
Rozvrh
Odkazy
Nabídky firem
Stipendium









 
 › ČVUT » FIT  » Student » Stipendium Novinky    News




Prospěchové stipendium
Ubytovací stipendium
Sociální stipendium
Účelové stipendium
Další stipendia
Kontakt





Stipendium 

Stipendium je peněžitá podpora pro studenty. Studentovi může být přiznáno stipendium za vynikající studijní výsledky, stipendium v případě tíživé sociální situace, ubytovací stipendium nebo účelové stipendium. Podrobnosti stanovuje Stipendijní řád, který je součástí vnitřních předpisů ČVUT. Obecné informace a předpisy o Sociálním a ubytovacím stipendiu jsou uvedeny na webu ČVUT.
Stipendium se vyplácí zpravidla bezhotovostním převodem na bankovní účet, který student vyplnil do systému KOS (Ostatní » Osobní údaje » Změnit kontaktní údaje). Pokud student včas nevyplnil svůj bankovní účet, bude mu stipendium vydáno v úředních hodinách pokladnou.

	Prospěchové stipendium
Prospěchové stipendium se přiznává za vynikající studijní výsledky studentům bakalářského nebo magisterského programu. Stipendium je přiznáno pouze studentovi, který mj. studoval ve standardní době studia a jehož vážený studijní průměr byl menší nebo roven 1,50. Seznam studentů, kteří mají nárok na prospěchové stipendium, se zveřejňuje v systému Edux (pouze po přihlášení).
Podrobné podmínky a výpočet částky stanovuje Metodika stanovení výše prospěchového stipendia. O stipendium není není kromě výjimek třeba žádat. Zažádat musí např. studenti, kteří byli na zahraničním výjezdu a překročili standardní dobu studia.

	Ubytovací stipendium
Ubytovací stipendium je vypláceno na podporu ubytování a není podmíněno ubytováním na koleji. Ubytovací stipendium je přiznáno studentům prezenční formy, kteří splňují stanovené podmínky dle údajů ze systému Sdružených informací matrik studentů (SIMS).
Výplata stipendia je prováděna automaticky, a to zpětně čtvrtletně. Stav a výši je možné zkontrolovat v aplikaci Stipendia. O stipendium není třeba žádat.

	Sociální stipendium
Sociální stipendium má charakter sociální dávky. Stipendium se přiznává studentům, kteří mají nárok na přídavek na dítě, jestliže rozhodný příjem v rodině nepřevyšuje součin částky životního minima rodiny a koeficientu 1,5. Stipendium je přiznáno po standardní dobu studia za každý celý kalendářní měsíc s výjimkou července a srpna.
Stav a výši je možné zkontrolovat v aplikaci Stipendia. Student o stipendium žádá pomocí formuláře Žádost o stipendium poskytované v případě tíživé sociální situace studenta. Žádost je nutné podat na Studijní oddělení, a to nejpozději do 31. října. Přiznání sociálního stipendia se řídí dle Směrnice kvestora ČVUT č. 71/2006 pro přiznávání a výplatu stipendií poskytovaných v případě tíživé sociální situace studenta.

	Účelové stipendium
Účelové stipendium může být přiznáno např. za vynikající vědecké a výzkumné výsledky, na podporu studentů nebo za vynikající studijní výsledky. Stipendium může být přiznáno studentům bakalářského, magisterského nebo doktorského programu v prezenční i kombinované formě. Účelová stipendia přiznává děkan nebo rektor na základě žádosti studenta nebo návrhu rektora, děkana, prorektorů nebo proděkanů a vedoucích pracovišť. Výši stipendia určuje děkan nebo rektor.

	Další stipendia
Studenti ČVUT mají možnost získat finanční podporu z dalších nadací, grantů a fondů. Na podporu mobility studentů je zřízen fond pro odjíždějící na studia do zahraničí (např. Erasmus) a studentů odjíždějících do zahraničí za jinými aktivitami v zájmu ČVUT (např. ATHENS). Student může využít i stipendijních programů zahraničních univerzit.

	Kontakt
Bakalářští a magisterští studenti mohou kontaktovat svoji studijní referentku, příp. vedoucí studijního oddělení Ivanu Dolejšovou. Pokladna se nachází ve 3. patře Nové budovy v místnosti T9:309. Peníze vydává v pondělí a ve středu 10:00–12:00 a 13:00–15:00 Ivana Kubásková.


Ivana Dolejšová
Vedoucí Studijního oddělení
Agenda poplatků, stipendií a celoživotního vzdělávání

 ivana.dolejsova@fit.cvut.cz
 +420 22435 9827
 T9:312a




Zdeňka Kutinová
Studijní referentka pro sociální stipendia

 zdenka.kutinova@fit.cvut.cz
 +420 22435 9826
 T9:312d




Ivana Kubásková
Finanční účetní
oddělení hospodářské správy

 ivana.kubaskova@fit.cvut.cz
 +420 22435 9825
 T9:309



Osoba zodpovědná za obsah této stránky

Ivana Dolejšová, ivana.dolejsova@fit.cvut.czVedoucí Studijního oddělení




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 14.2.2019, 15:59      
           
                          
       






