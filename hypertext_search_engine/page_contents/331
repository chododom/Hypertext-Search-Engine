https://fit.cvut.cz/en/node/2901







česky
english



Czech Technical University in Prague



Faculty of Information Technology






Search this site

Search this site: 












Faculty
Prospective Students
Partners
Student
Employees
Media





Structure
Official notice board
Int. relations
Research
History
Academic Senate
Contacts
Events









 
 › CTU » FIT  »  Novinky    News


Laboratoř inteligentních vestavných systémů 




Logo laboratoře inteligentních vestavných systémů

Laboratoř inteligentních vestavných systémů je zaměřena na vestavné systémy s integrovanými prvky umělé inteligence. Jejím cílem je poskytovat technické zázemí pro výuku a výzkumné projekty v oblasti inteligentních vestavných systémů a robotiky.
Pracoviště se orientuje na řízení robotů na vyšší úrovni. Při řízení robotů využívá následující metody umělé inteligence.

Rozpoznávání obrazu
Analýza a syntéza řeči
Zpracování informace ze senzorů
Strojové učení
Integrace internetových služeb

O laboratoři
Hlavním zaměřením laboratoře jsou v současné době humanoidní roboti. Laboratoř vlastní humanoidního robota NAO. Pracoviště se orientuje na řízení robotů na vyšší úrovni. Experimentuje také s kolovými roboty, implementacemi neuronových sítí na programovatelných hradlových polích (FPGA) a výkonných paralelních architekturách.
Laboratoř je spolufinancována Evropskou unií v rámci Operačního programu Výzkum, vývoj a vzdělávání projektem „Laboratoř inteligentních vestavných systémů na FIT ČVUT v Praze“. Cílem projektu je vytvořit a technicky vybavit laboratoř podle nejmodernějších trendů.


Loga OP VVV a MŠMT

Výzkumná činnost
Laboratoř zkoumá aplikace neuronových sítí, zejména hlubokého učení pro řízení robotů, jejich orientaci v prostoru a modelování přirozeného chování. Laboratoř se věnuje výzkumným aktivitám v řadě oblastí.

Algoritmy výpočetní inteligence
Neuronové sítě
Posilované učení (reinforcement learning)
Hluboké učení (deep learning)
Implementace neuronových sítí na programovatelných hradlových polích (FPGA)

Pedagogická činnost
Laboratoř je technickým zázemím pro výuku předmětů a také pro bakalářské a magisterské práce studentů. Laboratoř slouží zejména studentům počítačového a znalostního inženýrství, ale je otevřená studentům všech oborů.
V laboratoři probíhá výuka několika předmětů Katedry číslicového návrhu. Jedná se o předměty inteligentních vestavných systémů pro bakalářský a magisterský studijní program.

Základy inteligentních vestavných systémů (BI-ZIVS)
Inteligentní vestavné systémy (MI-IVS)

Kontakt
Laboratoř inteligentních vestavných systémů vede Ing. Miroslav Skrbek, Ph.D. Laboratoř sídlí v 10. patře Budovy A v místnosti TH:A-1054. Další informace jsou také na webu laboratoře.


Ing. Miroslav Skrbek, Ph.D.
Vedoucí Laboratoře

 miroslav.skrbek@fit.cvut.cz
 +420 22435 9856
 TH:A-1029



Osoba zodpovědná za obsah této stránky

Ing. Miroslav Skrbek, Ph.D., miroslav.skrbek@fit.cvut.czVedoucí laboratoře inteligentních vestavných systémů 




 


Important Links
Sitemap
Contacts



Facebook
Twitter
Instagram
YouTube



Questions and comments
webmaster@fit.cvut.cz



 

 



      Last modified: 27.3.2019, 12:00      
           
                          
       






