https://fit.cvut.cz/pr/tiskove-zpravy_2018/letni_skola_it







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Archiv tiskových zpráv » 2018 » Letní škola IT Novinky    News




Tiskové zprávy za 2019
Archiv tiskových zpráv2018
2017
2016
2015
2014
2012–2013
2010–2011
2008–2009

Kontakt





Středoškolačky se budou učit programovat v rámci letní školy IT na ČVUT v Praze 


Praha 20. 8. 2018V pondělí 20. srpna 2018 začíná Letní škola IT pro 35 studentek středních škol z celé České republiky, kterou pořádá nezisková organizace Czechitas společně s ČVUT v Praze. Cílem letní školy je přilákat ke studiu informačních technologií co nejvíce dívek.

Během celého týdne se budou studentky učit vytvářet webové stránky pomocí HTML a CSS, pracovat s vektorovými křivkami i v grafických programech a programovat základní funkce pro web. V praxi si pak vyzkouší celou řadu technologií, budou si hrát s ozoboty, LEGO roboty a Arduinem. V rámci letní školy je také čeká exkurze do velkých i malých IT firem a přednášky úspěšných žen, vývojářek.
„Letní školy pořádáme pravidelně s informatickými fakultami v Praze a Brně. Jejich cílem, stejně jako cílem Czechitas, je přilákat k IT více žen a dívek. Dnes studuje na informatických fakultách pouze 15 % žen a my bychom chtěli dohnat západní ale i východní země, kde je tento podíl dokonce třetinový. Důležité je ale ukázat holkám ze středních škol, že IT je kreativní, zábavný a perspektivní obor, který si mohou vybrat dále ke studiu i ony,“ říká ředitelka a zakladatelka Czechitas Dita Přikrylová.
Letní škola IT je koncipována jako týdenní tábor s pevným programem od 8.00 do 20.00 hodin. Hlavní program se odehrává na půdě Fakulty informačních technologií ČVUT v Praze. Jeden den dívky stráví také na Fakultě elektrotechnické ČVUT. Večerní program je určen pro exkurze ve firmách a pro přednášky. Primárně je škola určena dívkám, které se o technologie a informatiku zajímají, ale účast není podmíněna žádnými vstupními znalostmi. Dívkám stačí mít jen základní digitální dovednosti.
Většinu programu Letní IT školy stráví středoškolačky na Fakultě informačních technologií ČVUT v Praze, jejíž děkan doc. Marcel Jiřina osobně tento ročník zahájí: „Na naší fakultě se prostřednictvím různých kurzů snažíme středoškolákům obor IT přiblížit a ukázat jim, že škála uplatnění je v něm opravdu široká. Letní IT škola Czechitas je jedním z nich a my jsme proto rádi její součástí. Dlouhodobě zaznamenáváme rostoucí trend počtu dívek, aktuálně je to v průměru 15 % ze všech studentů, a přesně tyto akce k němu přispívají.“
Video z loňského ročníku Letní IT školy naleznete na youtu.be/pFDgRD_-kOk.
Pro případnou účast novinářů je vyčleněna středa 22. srpna 2018 v čase od 13.00 do 15.00, kdy bude probíhat program s legoroboty, na Fakultě elektrotechnické ČVUT (Technická 2, Praha 6, 1. patro, učebna 115).
Kontakt
Tiskovou zprávu vydal Rektorát Českého vysokého učení technického v Praze. Kontaktní osobou je Ing. Ilona Prausová z odboru PR a marketingu.


Ing. Ilona Prausová
Zástupce vedoucí odboru PR a marketingu
Rektorát ČVUT

 ilona.prausova@cvut.cz
 +420 22435 3427



Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 27.8.2018, 10:02      
           
                          
       






