https://fit.cvut.cz/pr/tiskove-zpravy_2019/dod_2019-01-24







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Tiskové zprávy za 2019 » Den otevřených dveří 24. 1. 2019 Novinky    News




Tiskové zprávy za 2019Kurz Introduction to Computer Science
Pepper na promocích
Laboratoř otevřených dat
Den otevřených dveří 24. 1. 2019

Archiv tiskových zpráv
Kontakt





Unikátní roboti a virtuální realita čeká na návštěvníky Dne otevřených dveří na Fakultě informačních technologií ČVUT v Praze 


Praha 21. 1. 2019Fakulta informačních technologií ČVUT v Praze (FIT ČVUT) opět otevírá své dveře jak zájemcům o bakalářské a magisterské studium, tak i široké veřejnosti. Den otevřených dveří proběhne ve čtvrtek 24. ledna 2019 od 9:00 do 16:00 v Nové budově ČVUT. Návštěvníci získají nejen důležité informace o přijímacím řízení, studijních oborech nebo o uplatnění univerzitního výzkumu v praxi. Budou mít navíc také jedinečnou příležitost setkat se s novými humanoidními roboty Pepper nebo vstoupit do světa virtuální reality prostřednictvím nově otevíraného předmětu.

Fakulta si jako hlavní bod programu pro zájemce o studium připravila prezentace bakalářského a magisterského studijního programu Informatika včetně jednotlivých oborů. Přednáška o bakalářskému studiu proběhne v 9:00 a 12:30 a k magisterskému studiu v 15:00. Podrobné informace zájemci získají rovněž u prezentačních stánků jednotlivých oborů přímo od vyučujících nebo od studentů.
„Cílem fakulty je poskytovat studentům kvalitní vzdělání s využitím nejmodernějších technologií, aby mohli získané znalosti využít v praxi během svého studijního i profesního života. Věřím, že návštěvníci Dne otevřených dveří získají veškeré informace, aby se mohli správně rozhodnout o své budoucnosti,“ uvedl děkan fakulty doc. RNDr. Ing. Marcel Jiřina, Ph.D.
Návštěvníci se mohou těšit na opravdu nabitý program. Fakulta mimořádně představí unikátní humanoidní roboty Pepper, kterými jako jediná v ČR disponuje pro studijní účely. Roboti návštěvníkům předvedou, čemu je studenti FIT již od začátku tohoto akademického roku naučili. Zájemci se dále dozvědí podrobné informace o novém předmětu Virtuální realita, který fakulta otevírá od příštího semestru.
Dveře otevře i síťová multimediální laboratoř – SAGElab a Laboratoř zpracování obrazu, kde návštěvníci odhalí, jak funguje kamerový systém pro detekci a sledování objektů i osob. V Laboratoři uživatelského testování bude příležitost vyzkoušet si studentské aplikace sloužící k interaktivnímu vzdělávání dětí. Ukázku bezpečnosti webových aplikací nabídne Laboratoř etického hackování a v Hardwarové dílně si návštěvníci budou moci vyzkoušet prolomení svého hesla a vyrobit si vlastní hardwarový přípravek.
Součástí Dne otevřených dveří budou také zajímavé komentované prohlídky Národní technické knihovny a Nové budovy ČVUT, kde si návštěvníci prohlédnou nově vybavené učebny FIT. Kompletní informace o programu jsou uvedeny na webových stránkách www.fit.cvut.cz/dod_2019-01-24.
Kontakt
Tiskovou zprávu vydala Fakulta informačních technologií Českého vysokého učení technického v Praze. Kontaktní osobou je Ing. Petra Svobodová Hejlová z PR oddělení.


Ing. Petra Svobodová Hejlová
PR referentka

 pr@fit.cvut.cz
 +420 22435 9819
 T9:313



Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 21.1.2019, 17:11      
           
                          
       






