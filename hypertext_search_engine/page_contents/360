https://fit.cvut.cz/pr/tiskove-zpravy_2018/kib







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Archiv tiskových zpráv » 2018 » Katedra informační bezpečnosti Novinky    News




Tiskové zprávy za 2019
Archiv tiskových zpráv2018
2017
2016
2015
2014
2012–2013
2010–2011
2008–2009

Kontakt





Fakulta informačních technologií ČVUT v Praze otevírá jako první Katedru informační bezpečnosti 


Praha 2. 10. 2018Fakulta informačních technologií ČVUT v Praze otevírá jako první v České republice špičkové pracoviště pro studium informační bezpečnosti, které povede jeden z nejlepších odborníků na IT bezpečnost. Fakulta tak reaguje na potřeby moderní společnosti a nedostatek těchto odborníků v praxi.

V současné době je informační bezpečnost skloňována ve všech směrech, týká se jak jednotlivců, tak i celých firem. Hrozba zneužití citlivých informací uložených v počítačích, které jsou připojeny k internetu, se stále více zvyšuje. Proto je čím dál více potřeba řešit informační bezpečnost. Problém vzniká v nedostatku IT odborníků, kteří se na kybernetickou bezpečnost specializují.
Fakulta informačních technologií ČVUT v Praze proto jako první fakulta v České republice založila specializované pracoviště pro studium bezpečnosti IT technologií – Katedru informační bezpečnosti. Vznik katedry je výsledkem několikaletého úsilí v realizaci výzkumu a výuky v oblasti IT bezpečnosti. Cílem nové katedry je nabízet rychlejší a dynamický rozvoj aktuálně žádaných bezpečnostních studijních programů a zaměření. Katedru povede prof. Ing. Róbert Lórencz, CSc., který je jedním z nejlepších odborníků na IT bezpečnost a zároveň je soudním znalcem v oblasti počítačové bezpečnosti.
Katedra informační bezpečnosti se bude specializovat na síťovou a systémovou bezpečnost, kryptologii, hardwarovou a softwarovou bezpečnost, a to jak v bakalářském, magisterském, ale i doktorském studiu. „Výsledkem v pedagogické oblasti bude především absolvent, který bude odborníkem v oboru informační bezpečnosti a bude splňovat náročné požadavky praxe. Ve vědecko-výzkumné oblasti budeme rozvíjet nové oblasti výzkumu, které nabývají v současnosti na důležitosti, jako jsou například detekce hardwarových trojských koňů, bezpečné generování kryptografických klíčů nebo sofistikované analýzy založené na postranních kanálech,“ říká vedoucí katedry prof. Ing. Róbert Lórencz, CSc.
V současné době nabízí nová katedra čtyři profesionální laboratoře – Hardwarovou laboratoř, Laboratoř RFID, Laboratoř forenzní analýzy, Laboratoř etického hackování. V blízké době se plánuje ve spolupráci s Fakultou jadernou a fyzikálně inženýrskou ČVUT v Praze vybudovat Laboratoř kybernetické bezpečnosti jaderných zařízení.
V rámci zahraniční spolupráce katedra již navázala i oficiální spolupráci s německou Bochumskou univerzitou a francouzskou univerzitou Jean Monnet v Saint-Étienne. Fakulta tím otevírá nové studijní a vědecko-výzkumné možnosti pro své studenty i pracovníky. „Naším cílem je vybudovat na fakultě jedinečný národní uzel pro kybernetickou bezpečnost,“ říká děkan fakulty doc. RNDr. Ing. Marcel Jiřina, Ph.D.
Kontakt
Tiskovou zprávu vydala Fakulta informačních technologií Českého vysokého učení technického v Praze. Kontaktní osobou je Ing. Petra Svobodová Hejlová z PR oddělení.


Ing. Petra Svobodová Hejlová
PR referentka

 pr@fit.cvut.cz
 +420 22435 9819
 T9:313



Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 1.10.2018, 13:18      
           
                          
       






