https://fit.cvut.cz/informaticky-vecer_2013-11-11







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Kalendář
Akce a události
Soutěže
Projekty









 
 › ČVUT » FIT  » Aktuálně » Akce a události » Přednášky a semináře » Informatické večery » Archiv » ZS 2013/2014 » Grafové databáze – první oficiální Neo4j Meetup Novinky    News




Přehled pravidelných akcí
Konference pořádané a spolupořádané FIT
Přednášky a seminářeInformatické večery
Přednáškový cyklus prof. Svobody
jsDev Meetups
SEDMA
aDev Meetups
Grafické čtvrtky
Czech Scala Enthusiasts
SKAMATI
Microsoft Student Partner
Jednorázové akce

Akce pro zájemce o studium
Sportovní akce
Ostatní akce





Grafové databáze – první oficiální Neo4j Meetup 




Přednáška:

				Grafové databáze – první oficiální Neo4j Meetup



Přednášející:

				Michal Bachman, Aleš Kropáč, Jan Mittner



Datum a čas:

				11. listopadu 2013, 18–19:30 hodin



Místo:

				FIT ČVUT v Praze, Thákurova 9, NB ČVUT, posluchárna T9:107



Jazyk:

				Čeština



Obsah přednášky:
90 % všech dat na světě bylo vytvořeno v posledních dvou letech. Značně se také změnila struktura a zvýšila propojenost dat, které lidstvo generuje, zpracovává a ukládá. Důsledkem toho se zrodilo mnoho alternativ k relačním databázím, které se často souhrnně označují termínem NoSQL. Jednou ze čtyř kategorií NoSQL databází jsou tzv. grafové databáze, jejichž popularita v posledních měsících a letech rapidně vzrůstá.
Co jsou to grafové databáze a jaké problémy řeší? Jak se liší od relačních a ostatních NoSQL databází? V čem spočívají jejich výhody a nevýhody? Jaké je jejich reálné využití? Na tyto a další otázky odpoví trojice přednášejících. V úvodu večera představí Michal Bachman populární open-source grafovou databázi Neo4j v kontextu NoSQL, její vlastnosti, výhody a slabiny, datový model a dotazovací jazyk Cypher. Aleš Kropáč se poté podělí o svoje zkušenosti s jejím nasazením při zpracování dat získaných z NLP analýzy textů (propojení klíčových slov, entit a jejich vztahů), analýzy emailové komunikace, základní analýzy sociálních sítí a propojení různých SQL databází. Jan Mittner na závěr pohovoří o tom, jak využívá grafovou databázi nejpopulárnější český web se spolujízdami, Jízdomat.cz, k posilování důvěry mezi uživateli.
Tento informatický večer je zároveň prvním oficiálním českým setkáním uživatelů a příznivců grafových databází.
 
Stručný životopis přednášejících:
Michal Bachman vystudoval Computing na Imperial College London, pracoval jako softwarový vývojář a konzultant v několika společnostech a nedávno založil v Anglii firmu GraphAware, která se zabývá poradenstvím v oblasti grafových databází.
Aleš Kropáč vystudoval učitelství matematiky a fyziky pro SŠ na MFF UK. Nyní pracuje ve společnosti Menier v Brně jako projektový manažer. Zabývá se projekty zaměřenými na zpracování textů a multimediálních dat.
Jan Mittner vystudoval informatiku na VŠE, kde v současné době působí jako lektor a doktorand. Je spolumajitelem společnosti Vergilio a zakladatelem projektu Jízdomat.cz, který se pyšní 70 tisíci uživateli a 160 tisíci zprostředkovaných spolujízd.
 
Slajdy:


http://www.slideshare.net/bachmanm/neo4j-introcz

Záznam:


avc.fit.cvut.cz (po přihlášení ČVUT údaji)

YouTube kanál FIT


Informatické večery FIT je cyklus přednášek a workshopů určený studentům a pracovníkům FIT ČVUT i ostatních fakult a široké odborné veřejnosti. Vstup je zdarma.


 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 31.1.2019, 13:21      
           
                          
       






