http://fiks.fit.cvut.cz/homepage/camp2014








Zobrazit navigaci




FIKS


Hlavní stránkaO FIKSu Co je to FIKS?Jak řešit FIKS?Organizátorský tým
    Zadání
    


Aktuální ročník
3. kolo
2. kolo
1. kolo

Ukázková úloha
Archiv
VýsledkyStudijní materiályFórumSoustředění Soustředění 2014Soustředění 2015Soustředění 2016Soustředění 2017Soustředění 2018


 Chci soutěžit!

Přihlášení


Emailová adresa

Heslo





Zapomenuté heslo
Registrace 

 



Soustředění 2014





FIKS (Fiťácký Informatický Korespondenční Seminář) je informatická soutěž pro studenty středních škol, kterou pořádá Fakulta informačních technologií ČVUT v Praze. Letos probíhal její první (resp. nultý ;)) zahřívací ročník zakončený čtyřdenním soustředěním pro nejlepší účastníky.
Co všechno na ně čekalo?
Ve středu 9. dubna 2014 se 18 nejlepších řešitelů Fiťáckého Informatického Korespondenčního Semináře setkalo v Praze s organizátory, aby spolu strávili čtyři dny plné nových zážitků, debat nad zásadními informatickými otázkami a nových přátelství.
Hned po příjezdu a usídlení se na nedaleké ubytovně následovalo seznámení, které se neslo v duchu zasvěcených debat o tom, který programovací jazyk je lepší a zda indexovat od 1 nebo od 0 ;). Večer čekala na účastníky první těžká zkouška: vydali se do Labyrintu svých znalostí umístěného v tajných zákoutích pražské Stromovky. Všichni ale nakonec úspěšně nalezli "Trojského koně" a nezaskočilo je ani vyjádření frekvence v měsících-1.
Čtvrteční dopoledne jsme strávili přednáškami přímo na fakultě informačních technologií. Každý si mohl vybrat z bohaté nabídky různých témat jako bezpečnost, grafy, či vyhledávací algoritmy a co se nedozvěděl na přednáškách, na to se mohl zeptat přímo autorů-organizátorů v průběhu odpoledního výletu. Na Levém Hradci jsme se také mimo jiné dozvěděli, proč je hlavním městem zrovna Praha a co že vlastně znamená slovo "freska". Únava z výletu z nás rychle spadla, když jsme se pustili do večerních deskových her. Na výběr jich bylo nepřeberné množství testujících nejen naše logické uvažování, ale také postřeh, paměť a spolupráci. Na fakultě jsme zůstali až do pozdních večerních hodin.
Během pátečního dopoledne se všichni připravovali na contest - soutěž, ve které si mohli účastníci ověřit své programovací dovednosti přímo na místě. Ve dvojicích řešili několik různě obtížných úloh, které byly, stejně jako ty v domácích kolech, zaměřeny hlavně na efektivitu algoritmů. Aby toho nebylo málo, večer se účastníci, rozdělení do tří týmů, vydali na šifrovačku, která je zavedla až na zříceninu na Babě. Někteří potřebovali pár nápověd, jiní potkali na cestě nečekané pomocníky :) a našli se i takoví, kteří do cíle na koleji ČVUT dorazili s čistým štítem. Odměnou všem byla závěrečné posezení. Protože šlo o poslední společný večer, nikomu se nechtělo jít spát a zábava proudila až do brzkých ranních hodin ;)
Sobota se nesla ve znamení loučení. Organizátoři předvedli ukázková řešení contestu a slavnostně vyhlásili nejlepší řešitele. Ti byli za svou snahu odměněni literaturou pro své další vzdělávání, fakultními triky, odznáčky a poukazy na seznamovák. Po obědě jsme se, plni zážitků a doufajíce v brzké shledání, vydali do svých domovů.































Kontaktkontakt(zavináč)fiks.fit.cvut.cz








