https://fit.cvut.cz/pr/tiskove-zpravy_2017/dod_2017-12-09







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Archiv tiskových zpráv » 2017 » Den otevřených dveří 9. 12. 2017 Novinky    News




Tiskové zprávy za 2019
Archiv tiskových zpráv2018
2017
2016
2015
2014
2012–2013
2010–2011
2008–2009

Kontakt





Fakulta informačních technologií ČVUT otevírá dveře svých laboratoří zájemcům o studium 


Praha 27. 11. 2017Možnost více poznat Fakultu informačních technologií ČVUT v Praze se blíží. Den otevřených dveří FIT se uskuteční v sobotu 9. 12. 2017 od 10.00 do 16.00 hodin v Nové budově ČVUT na adrese Thákurova 9 v pražských Dejvicích. Uchazeče o studium čeká nabitý program – možnost získat cenné informace o přijímacím řízení i jednotlivých studijních oborech, prohlídka výukových prostor i specializovaných laboratoří fakulty, komentovaná prohlídka Nové budovy ČVUT i Národní technické knihovny, setkání se zástupci studentských klubů, informace o možnostech praxe při studiu a mnoho dalšího. Den otevřených dveří nabízí také skvělou příležitost setkat se osobně s vyučujícími a studenty.

„Fakulta nabízí kvalitní zázemí a špičkové vybavení. Studenti čerpají znalosti a zkušenosti od vyučujících, kteří jsou experty ve svém oboru a uznávanými odborníky. Získají tak znalosti, které je připraví na kariéru v Čechách i v zahraničí, ve flexibilním oboru patřícímu k nejžádanějším na trhu. Věřím, že návštěvníci Dne otevřených dveří získají cenné informace pro klíčové rozhodování o své profesní budoucnosti,“ uvedl děkan fakulty doc. RNDr. Ing. Marcel Jiřina, Ph.D.
Hlavním bodem programu Dne otevřených dveří je prezentace bakalářského studijního programu Informatika a jeho oborů, která proběhne v 10 a 13 hodin. Další užitečné informace mohou zájemci získat u informačního stánku u vstupu do budovy a také u prezentačních stánků jednotlivých oborů v přilehlém atriu. Kromě mnoha praktických informací se návštěvníci mohou těšit na program v jednotlivých laboratořích. Čeká je setkání s humanoidním robotem NAO a jeho dovednostmi, které ho studenti FIT naučili. V laboratoři počítačové grafiky otestují aplikaci Dráček, která slouží k interaktivnímu vzdělávání dětí. Budou mít také možnost sami ovládat mobilní robotickou platformu, ta využívá 3D snímání nebo vyluštit špatně zašifrovanou zprávu. Prezentovány budou také projekty zabývající se například umělou inteligencí a strojovým učením. Z načrtnutého programu je zřejmé, že hlavní prioritou FIT, kterou se daří dlouhodobě naplňovat, je propojení univerzitního vzdělání s praxí.
Kompletní informace o programu naleznete na webových stránkách http://fit.cvut.cz/dod/2017-12-09.
Kontakt
Tiskovou zprávu vydala Fakulta informačních technologií Českého vysokého učení technického v Praze. Kontaktní osobou je Bc. Veronika Dvořáková z PR oddělení.


Bc. Veronika Dvořáková
PR referentka

 pr@fit.cvut.cz, veronika.dvorakova@fit.cvut.cz
 +420 22435 9819
 T9:313



Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 28.3.2018, 13:24      
           
                          
       






