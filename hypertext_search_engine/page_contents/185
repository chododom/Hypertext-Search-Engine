https://aktualne.cvut.cz/stalo-se/20190418-zahajili-jsme-provoz-supermoderni-zkusebny-turbovrtulovych-motoru





Skip to main content








Toggle navigation




Zpravodajský servis


Language csČesky
English

Search







 Aktuality
Stalo se
Bleskové zprávy
Tiskové zprávy
Zprávy z médií
 






Zahájili jsme provoz supermoderní zkušebny turbovrtulových motorů

 





Datum zveřejnění: 18. 4. 2019Česko patří do elitního klubu světových výrobců turbovrtulových motorů. Historie se začala psát v 70. letech, kdy turbovrtulový motor M601 poprvé vzlétl na křídlech legendárního letounu L-410.Nyní se píše pokračování této dlouholeté historie. Fakulta strojní ČVUT v Praze započala zkušební provoz své nové supermoderní vrtulové zkušebny leteckých motorů umístěné v Hradci Králové. Dne 9. dubna došlo k prvnímu spuštění testovacího turbovrtulového motoru a již 10. dubna bylo dosaženo volnoběžných otáček tohoto motoru, což je klíčový milník při oživování zkušebny. Zahájení ostrého testování v rámci společného výzkumu turbovrtulových motorů se společností GE Aviation Czech plánuje ČVUT na počátek května.Zkušebna v Hradci Králové je součástí souboru čtyř pozemních zkušeben leteckých motorů, které ČVUT buduje pro posílení vývojové a výzkumné infrastruktury v České republice a pro výuku budoucích leteckých expertů. Světová unikátnost spočívá v horizontálním proudění vzduchu zkušebnou, což simuluje skutečné proudění vzduchu na křídle letadla, a ve schopnosti odečítat velké množství dat řádově z tisíce senzorů umístěných na testovaných motorech v reálném čase.
První zkušebnu leteckých motorů ČVUT uvedlo do provozu minulý rok v únoru. Jedná se o dynamometrickou zkušebnu ČVUT umístěnou ve VZLÚ v pražských Letňanech a tato zkušebna vygenerovala k dnešnímu dni více než 30 terabytů dat, které již zpracovává výzkumný tým ČVUT metodami AI a Průmysl 4.0. Zbývající dvě zkušebny ČVUT uvede do provozu v průběhu léta 2019. Zkušebny představují unikátní investici za více než 2 mld. Kč.










 



© 2015 České vysoké učení technické v Praze
Vyrobilo a provozuje Výpočetní a informační centrum







