https://fit.cvut.cz/pr/tiskove-zpravy_2018/ics_2018-03-28







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Archiv tiskových zpráv » 2018 » Kurz programování Introduction to Computer Science Novinky    News




Tiskové zprávy za 2019
Archiv tiskových zpráv2018
2017
2016
2015
2014
2012–2013
2010–2011
2008–2009

Kontakt





Unikátní kurz od Stanford University nabídne středoškolákům Fakulta informačních technologií ČVUT v Praze 


Praha 28. 3. 2018Fakulta informačních technologií ČVUT v Praze (FIT ČVUT) ve spolupráci se Stanford University připravila pro studenty středních škol unikátní letní kurz programování Introduction to Computer Science. Kurz se bude konat ve dnech 9.–20. července 2018 v Praze na FIT ČVUT. Tento kurz je letos jedinečným tohoto druhu v Evropě a jeho cílem je středoškoláky naučit základy programování zábavnou formou.

Již toto léto bude mít 100 vybraných středoškoláků jedinečnou příležitost vyzkoušet si, jak vypadá informatický kurz na jedné z nejlepších světových univerzit. Účastníky budou programem provádět lektoři ze Stanford University a z FIT ČVUT. „Tento kurz je výsledkem dvaceti let práce desítek učitelů s více než deseti tisíci jeho absolventy. Proto jej využívá i řada dalších univerzit. V České republice však bude poprvé až nyní u nás na Fakultě informačních technologií ČVUT v Praze,“ říká koordinátor projektu doc. RNDr. Josef Kolář, CSc., proděkan pro vnější vztahy FIT ČVUT.
Díky propracovaným výukovým materiálům a zadávaným úlohám má kurz formu zábavné hry a přináší výborné výsledky. Všechny účastníky čeká bohatý program plný přednášek a praktických cvičení. Kurz bude probíhat v učebnách FIT ČVUT v Praze formou každodenních společných přednášek, na které navážou průběžná řešení zadaných programovacích úloh v počítačových laboratořích. Součástí budou i diskuze v malých skupinách s individuálním přístupem. Probíranými tématy bude programovací jazyk Karel a úvod do programování v jazyce Java. Ukázky programování pomocí grafické knihovny jazyka Java povedou až k názorné implementaci jednoduché hry „Breakout“. Během druhého týdne se pak účastníci budou věnovat realizaci zvoleného závěrečného projektu.
Kurz je sice určen především úplným programátorským začátečníkům, ale jistě se na něm nebudou nudit ani ti, kteří již s programováním nějakou zkušenost mají. „Nabízíme studentům středních škol účast na unikátním projektu, kde se naučí programovat hravou formou. Nad rámec standardního programu kurzu nabídne FIT ČVUT i doprovodný program připravený našimi studenty fakulty. Díky němu se účastníci lépe seznámí s prostředím vysoké školy a pomůže jim to zvolit si svůj budoucí obor studia,“ doplňuje doc. Josef Kolář.
Celý kurz bude veden v anglickém jazyce a náklady kurzu včetně ubytování a stravy hradí účastníkům organizátor, takže jej budou mít celý zdarma. Stačí se jen přihlásit a zaplatit registrační poplatek. Zájemci si mohou hlásit do 30. dubna 2018.
Více informací najdete na stránce kurzu www.fit.cvut.cz/ICS.
Kontakt
Tiskovou zprávu vydala Fakulta informačních technologií Českého vysokého učení technického v Praze. Kontaktní osobou je Ing. Petra Svobodová Hejlová z PR oddělení.


Ing. Petra Svobodová Hejlová
PR referentka

 pr@fit.cvut.cz
 +420 22435 9819
 T9:313



Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 27.7.2018, 13:44      
           
                          
       






