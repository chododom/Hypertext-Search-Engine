https://fit.cvut.cz/dod_2016-12-16







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Kalendář
Akce a události
Soutěže
Projekty









 
 › ČVUT » FIT  » Aktuálně » Akce a události » Akce pro zájemce o studium » Den otevřených dveří » DOD 16. 12. 2016 Novinky    News




Přehled pravidelných akcí
Konference pořádané a spolupořádané FIT
Přednášky a semináře
Akce pro zájemce o studiumDen otevřených dveří
Letní kurz Introduction to Computer Science
Seznamovák
Hello FIT!
Letní škola IT

Sportovní akce
Ostatní akce





Den otevřených dveří 16. 12. 2016 

KDE: Nová budova ČVUT    KDY: 9–15 hodin   
 
Přidejte se k nám a sdílejte pozvánku na  FB a  Twitteru #dodfit


Více fotek z dřívějších DOD najdete v naší fotogalerii http://fit.cvut.cz/photopic nebo v albech na naší FB stránce. Mrknout můžete také na video na našem YouTube kanálu FIT CTU.
Program ke stažení v PDF
Prezentace online
 

PREZENTACE pro zájemce o BAKALÁŘSKÉ STUDIUM
Prezentace se zaměřuje na důležité informace, které se týkají organizace výuky a zajímavostí ze všech oborů. V prezentaci vám také ukážeme, že studium na naší mladé fakultě, která je součástí zavedené univerzity v Kampusu Dejvice není jen o samotném studiu, ale také o spoustě zajímavých aktivitách kolem.

Místo: Ballingův sál (Národní technická knihovna, viz Prostory fakulty)

Časy: 9:00 a 11:30 (obě prezentace budou totožné)

Délka trvání: 90 minut

PREZENTACE ONLINE
 

Program v přízemí Nové budovy ČVUT


všechny vaše dotazy zodpoví studentky a studenti FIT v informačním stánku u vstupu do budovy – zde si vyzvedněte také tištěný program akce


jak získat praxi v zajímavých firmách přímo při studiu na naší fakultě zjistíte u portálu Spolupráce s průmyslem


zástupci jednotlivých studijních oborů vám na svých stáncích (a nejen na nich) dají možnost dozvědět se o nich více (viz Otevřené obory)


popovídejte si s Chatbotem Prague Golem Guide, kterého studenti naprogramovali v rámci fakultního Summer Campu a zjistěte o něm více


podrobnosti o přijímačkách formou Národních srovnávacích zkoušek získáte na stánku SCIO


zapojte se do Fiťáckého Informatického Korespondenčního Semináře (FIKS) a získejte přijetí bez přijímací zkoušky


na stánku klubu Silicon Hill (Studentská unie ČVUT) se dozvíte více nejen o sítích a serverch, ale i o kolejních a zájmových klube


zapařte si staré klasiky v RetroHerně, která je interaktivním muzeum herní historie


 

Otevřené obory

Pokud chcete vědět více bakalářských oborech, které studium na FIT ČVUT nabízí, stavte se u jejich stánků v přízemí Nové budově ČVUT (NB). Některé obory pak pro vás mají připraven také další program ve svých místnostech a laboratořích ve vedlejší budově A v podobě workshopů a ukázek prací a výsledků studentů. Nechat se nasměrovat  můžete u našeho infostánku v přízemí Nové budovy ČVUT. 
 

Bezpečnost a informační technologie (BIT, KPS)


		Stánek v atriu NB – Bezkontaktní čipové karty a jak je zabezpečit proti jejich zneužití.

		Lámání šifer (A-1158) – Moderní šifrovací algoritmy ochrání vaše data... opravdu? Někdy dokážeme prolomit i silnou šifru. Ukážeme vám to na příkladu s čipovou kartou.

Informační systémy a management (ISM, KSI)


		Stánek v atriu NB – Otestujte svoji roli v týmu pomocí Belbinova testu. Zjistěte, jak fungují opravdové IT firmy a IT projekty.

Počítačové inženýrství (PI, KČN)



			Stánek v atriu NB – Přijďte se podívat na ukázky studentských prací v oboru počítačové inženýrství.



			NAO Robot (A-1048) – Ukázka programování humanoidního robota. Zahraje si dneska na xylofon nebo bude mít chuť tančit? 



HW laboratoř (A-1058 ) – Ukázka studentských prací, přípravku pro výuku, zařízení pro návrh a testování hardware (FPGA, mikroprocesory, atd.) 



Arduino workshop (A-1046) – Arduino přípravek s možností si vyzkoušet programování jednoduchého hardware. 



Teoretická informatika (TI, KTI)


		Stánek v atriu NB – Vyzvedněte si letáky se soutěžními úlohami a získejte odměny za jejich vyřešení.

		Oborová místnost – Přijď si vyřešit soutěžní logické úlohy a získej pěkné odměny. Také ti zde ukážeme závěrečné práce našich studentů včetně videoprezentace a rádi odpovíme na všechny tvé dotazy. 

Webové a softwarové inženýrství (WSI, KSI)


		Stánek v atriu NB – Získejte informace o studiu všech zaměření tohoto oboru. Součástí stánku bude i online přenos programu a prezentací z laboratoří SAGElab a UsabilityLab a ukázka prací studentů grafického zaměření. 

WSI - zaměření Počítačová grafika (WSI-PG)


		SAGELab (A-1452) – Ukázka zobrazovacího systému s rozlišením 8K+ (9600 x 4320), demonstrace autostereoskopického zobrazování, 3D skenování, ukázka bezdotykového ovládání a podrobné informace o zameření Počítačová grafika.

		UsabilityLab (A-1444) – Vyzkoušejte si, jak probíhá opravdové uživatelské testování. K vidění a otestování zde bude i studenty vyvinutá aplikace Dráček, která slouží pro vzdělávání nejmenších.

		Svět ve 3D (A-1446) – Robotická mobilní platforma na 6 kolech s 3D snímáním obrazu a jeho následné promítání na 3D obrazovce.

WSI - zaměření Softwarové inženýrství (WSI-SI) a zaměření Webové inženýrství (WSI-WI)



CCMi (A-951) – V projektové místnosti Centra pro konceptuální modelování a implementace (CCMi) vám ukážeme některé zajímavé projekty, kterým se věnujeme. 



Znalostní inženýrství (ZI, KTI)


		Stánek v atriu NB – Přijďte poznat nejrychleji se rozvíjející a technologicky nejpokročilejší obor dneška, znalostní inženýrství. 


 


Otevřené laboratoře

Zájemcům o studium otevřeme dveře i do našich specializovaných laboratoří. Ty si budete moci prohlédnout převážně v rámci prezentace jednotlivých oborů, pod které spadají (viz výše Otevřené obory). Podívat se do nich můžete sami a volně dle toho, které vás zaujmou. Kudy kam vám poradí na info stánku v přízemí Nové budovy ČVUT.


NAO Robot (A-1048) – Ukázka programování humanoidního robota. Zahraje si dneska na xylofon nebo bude mít chuť tančit? 

HW laboratoř (A-1058 ) – Ukázka studentských prací, přípravku pro výuku, zařízení pro návrh a testování hardware (FPGA, mikroprocesory, atd.).

AppleLab (A-1142), pouze do 11:30 – Uvidíte ukázky prací našich bakalářských i magisterských studentů. Můžete se zeptat na úskalí vývoje. Ukážeme trendy ve vývoji pro dotyková zařízení. 

3DprintLab (A-1153) – Laboratoř 3D tisku, kde studenti tisknou na tiskárnách RepRap a vytváří vlastní projekty nejen v předmětu 3D tisk.

Laboratoř bezpečnosti (A-1158) – Moderní šifrovací algoritmy ochrání vaše data... opravdu? Někdy dokážeme prolomit i silnou šifru. Ukážeme vám to na příkladu s čipovou kartou.

UsabilityLab (A-1444) – Vyzkoušejte si, jak probíhá opravdové uživatelské testování. K vidění a otestování zde bude i studenty vyvynutá aplikace Dráček, která slouží pro vzdělávání nejmenších.

SAGELab (A-1452) – Podívejte se na „obrazovku" s uhlopříčkou 6 m a rozlišením 8K+ u zjisti, jaké studentské práce je možné na FITu vytvořit. Podívej se z naší laboratoře až k sobě domů díky Google Maps.

 

Exkurze do Národní technické knihovny

Studenti FIT provedou zájemce o studiu moderní budovou Národní technické knihovny, ve které zároveň sídlí Ústřední knihovna ČVUT a její studovna. Ballingův sál, který fakulta také používá pro svou výuku, můžete vidět v rámci prezentací o studium na FIT.

Časy: 9:15–14:15, vždy ve čtvrt a ve třičtvrtě každé hodiny

Sraz: infostánek u vstupu do Nové budovy ČVUT

Délka trvání: 30 minut

	 

Exkurze do Nové budovy ČVUT


Studenti FIT provedou své budoucí spolužáky po prostorách Nové budovy ČVUT, kde fakulta sídlí. Na 3. patře zde najdete děkanát, studijní oddělení a také seminární i počítačové učebny nebo studentské respirium. Největší přednáškový sál Nové budovy, který k výuce používáme, můžete navštívit v rámci prezentace.
Časy: 9:30–14:30, vždy v půl a v celou hodinu
Sraz: infostánek u vstupu do Nové budovy ČVUT
Délka trvání: 30 minut

 


 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 6.11.2018, 16:02      
           
                          
       






