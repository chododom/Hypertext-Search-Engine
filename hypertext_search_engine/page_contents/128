https://fit.cvut.cz/zajemce/proc-studovat-na-fit/duvody_studentu







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Proč na FIT?
Bakalář
Magistr
Doktorand
Celoživotní vzdělávání
Přihláška
Akce









 
 › ČVUT » FIT  » Zájemci o studium » Proč na FIT? » Životní příběhy studentů Novinky    News




Proč FIT
Životní příběhy studentů
Studium s hendikepem
Akreditace





Životní příběhy studentů 
Proč se rozhodli na FIT jit? Co jim fakulta dala a jak to využívají v praxi? Přečtěte si příběhy našich studentů a absolventů.

	Bc. David Bernhauer


		absolvent bakalářského oboru Web a multimédia

		student magisterského oboru Webové a softwarové inženýrství, specializace Webové inženýrství


Když jsem úspěšně zakončil gymnázium, měl jsem dveře otevřené a stála přede mnou otázka, kam dál. Nechtěl jsem na univerzitu, která mne naučí všechny definice, aniž by mne naučila, jak je použít. Ani vysoká škola, která mne naučí psát zdrojový jako cvičenou opičku a neřekne mi proč, pro mne nebyla volbou. A proto jsem si vybral FIT, zlatou střední cestu, který jakožto mladá fakulta, měl inovativní přístup k výuce informatiky. Věděl jsem, že mě FIT dokáže nejen připravit do praxe, ale dá mi i základy potřebné k podílení se na výzkumu či založení vlastní firmy. Po třech letech jsem se opět rozhodoval, kam dál. Už jsem věděl, že na FITu je přátelská atmosféra nejen mezi studenty, ale i komunikace s vyučujícími probíhá na úrovni kolega - kolega. Volba byla jasná: "Jsem FIT!"

	 

	Ing. Jan Friedl


		absolvent bakalářského oboru Softwarové inženýrství 

		absolvent magisterského obrou Počítačové systémy a sítě



Po absolvování bakalářského programu jsem nastoupil na studium magistra. Během studia jsem se aktivně zapojil do vývoje ve školní laboratoři 3D tisku, pro kterou jsem psal i bakalářskou práci. Díky zkušenostem zde nabytým a dalším zkušenostem získaných na různých školních i mimoškolních kurzech jsem neměl nouzi sehnat práci už během studia bakaláře. Nyní pracuji jako IT administrátor ve společnosti Quanti, dříve jsem pracoval na téže pozici také ve společnosti Ackee. Pravidelně organizuji spolu s dalšími studenty Seznamovák pro prváky, díky čemuž jim pomáháme se začátkem nelehkého studia na naší fakultě. Protože naše fakulta nabízí i zahraniční pobyty, tak se chystám jet ve druhém ročníku magisterského studia na půl roku do zahraničí. Studia na naší fakulty ani po čtyřech letech nelituji a stále ji doporučuji jako nejlepší volbu pro studium informatiky.

	 


		Ing. Tomáš Licek


			absolvent bakalářského oboru Počítačové inženýrství

			absolvent magisterského oboru Systémové programování, zaměření Systémové programování

			v současné době doktorand FIT


Ve čtvrtém ročníku elektrotechnické průmyslovky jsem měl výběr o něco jasnější, než kamarádi z gymnázia. Chtěl jsem do Prahy a - v té době - nová fakulta na ČVUT mě zlákala. Dnes už mám za sebou úspěšné bakalářské státnice a nějakou tu pracovní zkušenost. Zpětně hodnotím studium na FITu kladně. Co se profesionální stránky týče, nejvíc mi dal progtest + spousta dalších odborných předmětů ve vyšších ročnících. I když nejsem matematik, jsem rád, že jsem se na FITu dozvěděl i něco málo z matematiky. Nejvíc si ale cením vstřícného přístupu drtivé většiny vyučujících. Bylo vidět, že jim záleží na tom, abychom se něco naučili a podle toho byly předměty i v průběhu let vylepšovány. Pokud bych si měl vybírat znovu, šel bych zase na FIT - už jen kvůli skvělému kolektivu.

		 


			Ing. Petr Pulc


				absolvent bakalářského oboru Web a multimedia

				absolvent magisterského oboru Webové a softwarové inženýrství, zaměření Webové inženýrství

				v současné době doktorand FIT na Katedře teoretické informatiky


Výběr vysoké školy pro mne nebyl až tak složitý, vlastně bylo ČVUT jedinou volbou. I tak jsem byl ale na ČVUT postaven před velké dilema. FIT byl v plenkách, ale informatika nezatížená elektrotechnikou byla silným lákadlem. Na fóru jsem pak potkal mnohé vyučující a bylo rozhodnuto. Nastoupit v roce 2009 na úplně novou fakultu byl krok do neznáma. Krok, který měl za následek mnoho. A možná i to, že jsem o pět let později nastoupil i do jejího doktorského programu.

			 

			 

			 

			 


				Ing. Martin Humeník


					absolvent bakalářského oboru Web a multimedia

					absolvent magisterského oboru Webové a softwarové inženýrství, zaměření Webové inženýrství


Není to ani tak dávno, co jsem se rozmýšlel, kam na vysokou školu. Tehdy jsem se rozhodl pro FIT a zpětně z pohledu absolventa magisterského studia mohu říci, že to bylo správné rozhodnutí. I když jsem měl zpočátku strach, jestli tak náročnou školu dám, šel jsem do toho a nakonec to zvládl. Ano, občas to samozřejmě vyžadovalo hodně vůle a vytrvalosti, ale s tím se musí počítat. A co mi vlastně studium na FITu dalo a co naopak vzalo? Vzalo, no, nejrychleji mi asi na mysl vyskočí Vánoce + Silvestr strávené programováním a bezpočet probdělých nocí před deadliny semestrálních prací. Ale tohle všechno bohatě vykompenzují získané znalosti a zkušenosti, jisté pracovní uplatnění v oboru a hlavně spousta skvělých přátel a kamarádů na celý život. Jsem moc rád, že jsem šel na FIT a vždycky se tam budu rád vracet, třebaže už jen jako návštěva Seznamováku nebo jiných fakultních akcí.

				 


					Bc. Šárka Sochorová


						absolventka bakalářského oboru Web a multimedia

 

					Důvodů, proč jít na FIT, je určitě spousta, baví vás matematika, počítače, chcete jednou naprogramovat Matrix atd. Ale podobné důvody by se daly najít i pro kdejakou jinou školu, důležité je, jestli si po nástupu řeknete, že to byla dobrá volba a pokusíte se na škole udržet až do konce. FIT je tak skvělý ve všech směrech, že vám pak ani nevadí brečet každý víkend u progtestu, protože máte kolem sebe ty nejlepší lidi, kteří si pobrečí s vámi, a nakonec zjistíte, že vás to vlastně všechno hrozně baví a jednou vám to nejspíš pomůže zajistit kariéru, kterou byste po ukončení kdejaké jiné školy třeba těžko sháněli. Končím bakaláře a věřím, že na magistru už ten Matrix poběží…

					 


						 


							Bc. Tomáš Nováček


								absolvent bakalářského oboru Softwarové inženýrství

 

							 

							Když jsem na gymplu zjistil, že počítače neznamenají jenom počítačové hry, zapsal jsem si seminář programování a napsal pár svých prvních programů. Díky tomu se přede mnou objevilo velké rozhodnutí - FIT nebo FEL? Nový přístup nebo osvědčené praktiky? Udělal jsem krok do neznáma a vybral jsem si dobře. FIT mě nezklamal. Mladí vyučující mi jsou svým přístupem mnohem blíže, než na co jsem byl doteď zvyklý na jakékoliv škole a vyučující se zde věci, které mají smysl. V práci si teď často řeknu: "Jo, to jsme vlastně dělali v tomhle a tomhle předmětu!" a vždy mě potěší, že studium na FITu není nadarmo. Ale co je na FITu nejlepší? Že i když mám jít na nějakou méně zajímavou přednášku, tak se tam těším, protože na FITu je spoustu lidí, se kterými se lehce projdou i ty největší útrapy studia.






		 


			Ing. Pavel Krejčí


				absolvent bakalářského oboru Informační systémy a management

absolvent magisterského oboru Webové a softwarové inženýrství, zaměření Informační systémy a management


Po střední škole pro mě nebyl výběr vysoké školy snadný. Studoval jsem obor „programování“, avšak po nějakých zkušenostech jsem tíhnul i k analýzám a návrhům informačních systémů a obecně využití IT pro podporu fungování světa kolem nás. Po dlouhé úvaze mi v hledáčku zůstaly pouze dvě školy – FIT ČVUT a FIS na Vysoké škole ekonomické. Rozhodl jsem se pro ČVUT a zpětně to hodnotím jako šťastné řešení. Oproti VŠE dostanete na ČVUT mnohem výraznější technické vzdělání, které není pro vaše další směřování vůbec limitující, spíše naopak. Obor Informační systémy a management mi dovolil zkombinovat přiměřenou hloubku znalosti technologií s ekonomickými, analytickými a manažerskými disciplínami v informatice. O správnosti výběru oboru ISM na FIT ČVUT mě navíc často přesvědčuje reálná praxe – kombinace technických a obchodních dovedností a je v dnešním vysoce nedostatkové zboží a schopnost správně navrhovat komplexní řešení vám otevře nespočet příležitostí nejen v ČR, ale i ve zbytku světa.



	 


		Ing. Barbora Červenková


			absolventka bakalářského oboru Web a multimedia

			absolventka magisterského oboru Webové a softwarové inženýrství, zaměření Softwarové inženýrství


Na FIT jsem se dostala prostě a jednoduše náhodou. Původně jsem chtěla totiž někam úplně diametrálně jinam, kam jsem se o kousek nedostala, a tak jsem šla na FIT, který byl tehdy úplně nový, abych se něčemu aspoň přiučila. Přišla jsem tam úplně jako tabula rasa, nebo-li nepopsaný list. Nevěděla jsem, co to je operační systém, na internetu jsem uměla sotva otevřít mail a počítač byl pro mě černá skříňka, která občas prostě dělá divné věci. Musím přiznat, že první ročník jsem probrečela, opravdu. Úplně si pamatuju, jak jsem skoro každý týden říkala mámě do telefonu, jak jsem blbá a jak mě musí zákonitě ze školy vyhodit. Nestalo se nevyhodili mě, je ze mne tedy ten promovaný inženýr a dělám práci, která mě neskutečně bavi. 

		 

 


 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 30.1.2017, 13:37      
           
                          
       






