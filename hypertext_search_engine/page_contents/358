https://aktualne.cvut.cz/aktuality/20160401-studenti-cvut-v-praze-dostanou-od-nasledujiciho-akademickeho-roku-chytre-uniformy





Skip to main content








Toggle navigation




Zpravodajský servis


Language csČesky
English

Search







 Aktuality
Stalo se
Bleskové zprávy
Tiskové zprávy
Zprávy z médií
 






Studenti ČVUT v Praze dostanou od následujícího akademického roku chytré uniformy

 





Datum zveřejnění: 1. 4. 2016Na základě rozhodnutí vedení ČVUT v Praze budou mít studenti od akademického roku 2016/17 povinnost navštěvovat univerzitu ve školních uniformách. Ty budou vyrobeny z odolného a nemačkavého materiálu a budou vybaveny nejmodernějšími technologiemi. Univerzita plánuje ke stejnokroji dodávat studentům také další doplňky, jako jsou chytré brýle a hodinky.V návaznosti na celosvětovou oblibu školních uniforem se vedení ČVUT rozhodlo zavést jednotný studentský úbor na všech svých fakultách a pracovištích, na nichž probíhá výuka. Na návrhu stejnokroje se podílí společně hned několik fakult. Design oblečení vznikal na Fakultě architektury, Fakulta elektrotechnická a Fakulta strojní dodala know-how k technologickému vybavení, Fakulta biomedicínského inženýrství se spolupodílela na implementaci senzorů pro snímání životních funkcí studentů a návrh dalších doplňků zajišťuje ve svém 3D tiskovém centru Fakulta informačních technologií. První funkční vzorky otestovali studenti Fakulty stavební a Fakulty dopravní v dejvických halových laboratořích. 
Nové školní stejnokroje budou studenům poskytovat informace o spánkové kapacitě, stavu vitamínů a cholesterolu v krvi, nebo o krevním tlaku. Uniformy budou vyrobeny ze speciálních vláken, které využívají vodivé nitě reagující na dotyk, tím pádem bude možné oblečení používat jako touchpad. Stejnokrojům nebudou chybět ani solární prvky, zajišťující možné dobíjení přístrojů přes rozhraní USB. Autoři oblečení také dbali na bezpečnost, vedle reflexních prvků tak bude oblečení vybaveno i GPS navigací. Ta bude propojena s budovami ČVUT a v případě, že student přijde na kolej, oblečení mu samo ohlásí, je-li třeba ho vyprat.
Kontaktní osoba: Andrea Vondráková










 



© 2015 České vysoké učení technické v Praze
Vyrobilo a provozuje Výpočetní a informační centrum







