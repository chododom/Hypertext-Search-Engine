https://fit.cvut.cz/dod_2017-12-09/prezentace_bakalarskych_oboru







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Kalendář
Akce a události
Soutěže
Projekty









 
 › ČVUT » FIT  » Aktuálně » Akce a události » Akce pro zájemce o studium » Den otevřených dveří » DOD 9. 12. 2017 » Prezentace bakalářských oborů Novinky    News




Přehled pravidelných akcí
Konference pořádané a spolupořádané FIT
Přednášky a semináře
Akce pro zájemce o studiumDen otevřených dveří
Letní kurz Introduction to Computer Science
Seznamovák
Hello FIT!
Letní škola IT

Sportovní akce
Ostatní akce





Prezentace bakalářských oborů 






Prezentace bakalářských oborů na Dnu otevřených dveří 9. 12. 2017
Pokud se chcete dozvědět zajímavosti o bakalářských oborech, které fakulta nabízí, můžete se zastavit u jejich stánků v atriu Nové budovy ČVUT. Některé obory pak pro vás mají připraven také další program ve svých místnostech a laboratořích ve vedlejší Budově A. Můžete se například těšit na workshopy či ukázky prací studentů.
Prezentační stánky bakalářských oborů
Každý bakalářský obor bude mít v přízemí Nové budovy ČVUT svůj stánek. Na něm vám učitelé a studenti jednotlivé obory představí a případně zodpoví všechny vaše otázky.

Kdy:
10:00–16:00 
Kde:
přízemí Nové budovy ČVUT


Bezpečnost a informační technologie (BIT)
Zjistěte, jak je důležité zajistit bezpečnost komunikace po internetu. Můžete si zkusit vyluštit i špatně zašifrovanou zprávu.
Informační systémy a management (ISM)
Vyplňte si Belbinův test a zjistěte, zda máte blíže k IT specialistovi nebo manažerovi v IT. Dozvíte se i informace o nové laboratoři DA-SPACE, která se specializuje na startupy a na podporu inovačních projektů mladých týmů.
Počítačové inženýrství (PI)
Zjistěte, jak se navrhují hardwarová zařízení. Dále vám například ukážeme, jak programovat různé hardwarové přípravky.
Teoretická informatika (TI)
Vyřešte logické úlohy a získejte zajímavé odměny. Navíc si budete moci prohlédnout závěrečné práce našich studentů.
Webové a softwarové inženýrství (WSI)
Informujte se o studiu jednotlivých zaměření tohoto oboru. Součástí stánku bude i on-line přenos dění z laboratoře SAGElab a ukázka prací studentů grafického zaměření.​
Znalostní inženýrství (ZI)
Poznejte nejrychleji se rozvíjející a technologicky nejpokročilejší obor současnosti  – znalostní inženýrství.

Prohlídky laboratoří
Bakalářské obory otevřenou dveře také do svých výzkumných laboratoří. Ty můžete sami navštívit ve vedlejší Budově A.

Kdy:
10:00–16:00 
Kde:
Budova A, patra 9, 10, 11, 12, 13, 14



Bezpečnost a informační technologie (BIT)

Forenzní laboratoř – 11. patro, TH:A-1156
Demonstrace bezpečnosti čipových karet a ukázka způsobu, jak díky chybám v implementaci můžeme prolomit jejich šifrování pomocí metody diferenční proudové analýzy (DPA).



Počítačové inženýrství (PI)

Laboratoř monitorování sítí a síťové bezpečnosti – 9. patro, TH:A-956
Živá ukázka nástrojů pro monitorování síťového provozu a pro detekci podezřelého provozu, např. síťových útoků.
Interaktivní aplikace s Arduinem – 10. patro, TH:A-1046
Ukázka využití hardwarových přípravků Arduino, např. pro ovládání zámků, hry pro volnou chvíli.
Laboratoř inteligentních vestavných systémů – 10. patro, TH:A-1054
Setkání s humanoidním robotem NAO a představení jeho dovedností, které ho naši studenti naučili.
Útoky postranními kanály – 10. patro, TH:A-1058
Ukázky a vysvětlení útoků na programovatelná hradlová pole (FPGA) pomocí postranních kanálů (Side channel attacks).



Webové a softwarové inženýrství (WSI) – zaměření Počítačová grafika (PG)

Usability Lab – 14. patro, TH:A-1444
Živá ukázka opravdového uživatelského testování.
Ukázka a testování studenty vyvinuté aplikace Dráček, která slouží pro vzdělávání nejmenších dětí.
Svět ve 3D – 14. patro, TH:A-1446
Ukázka mobilní robotické platformy využívající 3D snímání a jeho následné zobrazení.
SAGElab – 14. patro, TH:A-1452
Ukázka zobrazovacího systému s rozlišením 8K+ (9600 × 4320 px) a alternativních ovládání velkých zobrazovacích zařízení.
Demonstrace autostereoskopického zobrazování.



Webové a softwarové inženýrství (WSI) – zaměření Softwarové inženýrství (SI)

Centrum pro konceptuální modelování a implementace – 9. patro, TH:A-951
Ukázka zajímavých projektů, kterým se toto centrum věnuje.



Znalostní inženýrství (ZI)

ImproLab – 12. patro, TH:A-1258
Laboratoř zpracování obrazu ukáže analýzu pracovního vytížení, sledování pohybu osob, praktické ukázky detekce vad skel, odečet hodnoty na hozené hrací kostce nebo termovizní analýzu zahřívání počítače.
DataLab – 13. patro, TH:A-1347
Prezentace projektů zabývající se především umělou inteligencí a strojovým učením.
Ukázka algoritmů pro datovou analytiku, doporučování, rozpoznávání obsahu videa a deep learning.




Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 22.11.2018, 15:09      
           
                          
       






