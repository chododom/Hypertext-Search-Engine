http://www.fit.cvut.cz/fakulta/struktura/katedry/kcn







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Struktura
Úřední deska
Zahraniční styky
Věda
Historie
Akademický senát FIT
Partneři
Kontakty









 
 › ČVUT » FIT  » Fakulta » Struktura » Katedry » Katedra číslicového návrhu Novinky    News




KatedryKatedra teoretické informatiky
Katedra softwarového inženýrství
Katedra číslicového návrhu
Katedra počítačových systémů
Katedra aplikované matematiky
Katedra informační bezpečnosti
Laboratoř výzkumu programování

Vědecká rada
Disciplinární komise
Děkan
Děkanát
Rada studijního programu





Katedra číslicového návrhu 



Katedra číslicového návrhu se zaměřuje na návrh vestavných systémů s ohledem na jejich bezpečnost, spolehlivost, velikost či spotřebu. Zabývá se rovněž i výzkumem modelů použitelných pro tento hardware/software codesign a jeho verifikaci. Studenti jsou seznámeni s návrhem a implementací hardwaru i softwaru pro vestavné aplikace a programovatelná zařízení. V případě zájmu se mohou zapojit do výzkumných projektů a experimentů v laboratořích.
Výzkumná činnost
Výzkum katedry se zaměřuje na číslicový návrh, odolnost systémů proti poruchám i útokům a využití FPGA obvodů. Pro výzkum má katedra k dispozici několik moderních laboratoří. Katedra je zapojena do řady projektů a rovněž se podílí na organizaci mezinárodních konferencí.
Výzkumná činnost lze shrnout do několika oblastí:

Návrh procesorů, vestavných řídících počítačů a počítačových komunikačních systémů 
Využití neuronových sítí pro učení humanoidních robotů
Vývoj algoritmů pro logickou syntézu
Vývoj spolehlivých systémů na bázi programovatelných obvodů (FPGA) a systémů na čipu (SoC)
Diagnostika, on-line i off-line testování a optimalizace vestavných systémů
Zabezpečení vestavných systémů
Embedded security
Monitorování síťového provozu (on-line, realizace hardwarová i softwarová)
Útoky postranními kanály
Vývoj modelů pro výpočty spolehlivostních parametrů a vhodných modelů zohledňujících další architekturní omezení (spotřebu, velikost, bezpečnost apod.)

Tyto oblasti jsou předmětem výzkumné práce v několika projektech, skupinách či laboratořích. Katedra je v současnosti zapojena do projektů v rámci fondu CELSA a Grantové agentury ČR. Pod katedru spadají i následující výzkumné skupiny a laboratoře:

Výzkumná skupina Číslicový návrh a spolehlivost
Laboratoř inteligentních vestavných systémů
Laboratoř monitorování síťového provozu

Nejnovější trendy z oblasti vestavných systémů jsou prezentovány a diskutovány na mezinárodních setkáních. Tým katedry se podílí na organizaci těchto konferencí a workshopů:

Euromicro Digital System Design and Software Engineering and Advanced Applications
Design and Diagnostics of Electronic Circuits and Systems
Prague Embedded Systems Workshop

Pedagogická činnost
Katedra číslicového návrhu zaštiťuje předměty z oblasti číslicového návrhu pro všechny druhy studijních programů. Pro doktorandy nabízí školitele a témata dizertačních prací. Všechny předměty vyučované katedrou najdete v Bílé knize.

Bakalářské studium
V rámci bakalářského studijního programu Informatika katedra garantuje obor Počítačové inženýrství. Katedra vyučuje praktické a teoretické základy návrhu, realizace a programování softwaru i hardwaru.
Kromě povinně oborových předmětů oboru BI-PI garantuje katedra i další předměty. Patří mezi ně například povinné předměty všech bakalářských studentů Číslicové a analogové obvody (BI-CAO) a Struktura a architektura počítačů (BI-SAP). Nabízí také oblíbený volitelný předmět Interaktivní aplikace s Arduinem (BI-ARD).
Magisterské studium
V rámci magisterského studijního programu Informatika katedra garantuje obor Návrh a programování vestavných systémů. Výuka je zaměřena na návrh, modelování a verifikaci čı́slicových systémů s důrazem na vestavné systémy a systémy na čipu. Obor je otvírán i v angličtině a předměty jsou nabízeny studentům v rámci programu Erasmus.
Katedra garantuje povinné předměty magisterského programu Kombinatorická optimalizace (MI-KOP) a Problémy a algoritmy (MI-PAA). Kromě těchto předmětů pod katedru spadají další povinně volitelné a volitelné předměty, například:

Inteligentní vestavné systémy (MI-IVS)
Ovladače pro Linux (MI-OLI)
Návrh obvodů technologií FPGA a ASIC (MI-NFA.16)
Počítačová aritmetika (MI-ARI)
Pokročilé vestavné systémy (MI-PVS)
Seminář počítačového inženýrství (MI-SCE1)
Simulace číslicových obvodů (MI-SIM.16)
Systémy na čipu (MI-SOC.16)
Teorie systémů (MI-TES.16)
Testování a spolehlivost (MI-TSP.16)

Doktorské studium
Doktorský studijní program se nečlení na obory. V případě zájmu je možné oslovit školitele s nápadem na téma dizertační práce z oblasti výzkumné činnosti této katedry. Seznam všech vypsaných témat dizertačních prací je dostupný na samostatné stránce. Katedra také zajišťuje několik doktorských předmětů:

Experimentální algoritmika (PI-EXA)
Programovatelné obvody a SoC (systémy na čipu) (PI-PSC)
Semináře z číslicového návrhu (PI-SCN)

Kontakt
Katedra číslicového návrhu sídlí v 10. patře Budovy A – Thákurova 7, Praha 6. Vedoucí katedry je doc. Hana Kubátová a sekretářkou Ivana Holíková. Seznam všech zaměstnanců katedry je dostupný buď na stránce Zaměstnanci, nebo v systému UserMap.


doc. Ing. Hana Kubátová, CSc.
Vedoucí Katedry číslicového návrhu
Docentka na Katedře číslicového návrhu

 kcn@fit.cvut.cz, hana.kubatova@fit.cvut.cz
 +420 22435 9840
 TH:A-1024




Ivana Holíková
Sekretářka Katedry číslicového návrhu

 ivana.holikova@fit.cvut.cz
 +420 22435 9832
 TH:A-1026




Ing. Miroslav Skrbek, Ph.D.
Zástupce vedoucí Katedry číslicového návrhu
Odborný asistent na Katedře číslicového návrhu

 miroslav.skrbek@fit.cvut.cz
 +420 22435 9856
 TH:A-1029



Osoba zodpovědná za obsah této stránky
doc. Ing. Hana Kubátová, CSc., hana.kubatova@fit.cvut.czVedoucí Katedry číslicového návrhu


 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 27.3.2019, 11:59      
           
                          
       






