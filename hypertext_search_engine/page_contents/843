https://fit.cvut.cz/pr/tiskove-zpravy_2018/dod_2018-12-01







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Archiv tiskových zpráv » 2018 » Den otevřených dveří 1. 12. 2018 Novinky    News




Tiskové zprávy za 2019
Archiv tiskových zpráv2018
2017
2016
2015
2014
2012–2013
2010–2011
2008–2009

Kontakt





Den otevřených dveří Fakulty informačních technologií ČVUT v Praze nabídne nové roboty Pepper i virtuální realitu 


Praha 28. 11. 2018Fakulta informačních technologií ČVUT v Praze (FIT ČVUT) opět otevírá své dveře jak zájemcům o vysokoškolské studium, tak i široké veřejnosti. Den otevřených dveří se uskuteční v sobotu 1. prosince 2018 od 10.00 do 16.00 hodin v Nové budově ČVUT na adrese Thákurova 9, Praha 6 v Kampusu Dejvice. Letos čeká návštěvníky opravdu nabitý program. Získají důležité informace o přijímacím řízení, studijních oborech nebo jak se univerzitní výzkum uvádí do praxe. Budou se ale moci setkat i s novými humanoidními roboty Pepper nebo vstoupit do světa virtuální reality pomocí nově otevíraného předmětu.

Hlavním bodem programu bude pro zájemce o studium prezentace bakalářského studijního programu Informatika a jeho jednotlivých oborů, která proběhne v 10.00 a 13.00 hodin. Podrobné informace navíc zájemci získají i u prezentačních stánků jednotlivých oborů přímo od vyučujících nebo studentů.
„Cílem fakulty je poskytovat studentům kvalitní vzdělání s využitím nejmodernějších technologií, aby mohli získané znalosti využít v praxi během svého studijního i profesního života. Věřím, že návštěvníci Dne otevřených dveří získají veškeré informace, aby se mohli správně rozhodnout o své budoucnosti,“ uvedl děkan fakulty doc. RNDr. Ing. Marcel Jiřina, Ph.D.
Návštěvníci se mohou těšit na opravdu nabitý program. Novinkou budou humanoidní roboti Pepper, které má fakulta jako jediná v ČR pro studijní účely. Roboti ukáží, co je studenti FIT ČVUT již od začátku tohoto akademického roku naučili. Zájemci se dále dozvědí, jak bude probíhat nový předmět Virtuální realita, který fakulta otevírá od příštího semestru, a navštívit mohou i síťovou multimediální laboratoř – SAGElab. V Laboratoři zpracování obrazu zjistí, jak funguje kamerový systém pro detekci a sledování objektů i osob. V Laboratoři uživatelského testování si vyzkouší aplikaci Dráček, která slouží k interaktivnímu vzdělávání dětí. Ukázku bezpečnosti webových aplikací nabídne Laboratoř etického hackování a v Hardwarové dílně si návštěvníci budou moci vyzkoušet prolomení svého hesla a vyrobí si vlastní hardwarový přípravek.
Součástí Dne otevřených dveří budou také zajímavé komentované prohlídky Národní technické knihovny a Nové budovy ČVUT, kde si návštěvníci prohlédnou nově vybavené učebny FIT. Do doprovodného programu bude zařazena mimo jiné i návštěvníky oblíbená RetroHerna s klasickými videohrami.
Kompletní informace o programu jsou uvedeny na webových stránkách https://fit.cvut.cz/dod_2018-12-01.
Kontakt
Tiskovou zprávu vydala Fakulta informačních technologií Českého vysokého učení technického v Praze. Kontaktní osobou je Ing. Petra Svobodová Hejlová z PR oddělení.


Ing. Petra Svobodová Hejlová
PR referentka

 pr@fit.cvut.cz
 +420 22435 9819
 T9:313



Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 28.11.2018, 15:45      
           
                          
       






