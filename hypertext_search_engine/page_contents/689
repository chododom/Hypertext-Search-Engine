https://fit.cvut.cz/pr/tiskove-zpravy_2018/linuxdays







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Archiv tiskových zpráv » 2018 » LinuxDays Novinky    News




Tiskové zprávy za 2019
Archiv tiskových zpráv2018
2017
2016
2015
2014
2012–2013
2010–2011
2008–2009

Kontakt





Sedmý ročník konference LinuxDays nabídne zajímavé zahraniční hosty a pro velký zájem i větší prostory 


Praha 1. 10. 2018První víkend v říjnu se na Fakultě informačních technologií ČVUT v Praze uskuteční už sedmý ročník velmi populární konference LinuxDays určené pro všechny techniky, IT specialisty nebo nadšence do zajímavých otevřených technologií. Koná se ve dnech 6. a 7. října, vstup je zdarma, stačí se včas zaregistrovat.

Návštěvníci se mohou opět těšit na odborné přednášky, kterých je letos připraveno přes sedm desítek. „Pro velký zájem, jsme připravili i další přednáškový sál, abychom uspokojili všechny zájemce. Program bude navíc nahráván a streamován ve vysoké kvalitě díky AVC.SH,“ říká hlavní organizátor Petr Hodač. Návštěvníci si mohou nově při registraci zvolit, které přednášky navštíví, což umožní organizátorům přizpůsobit velikosti sálů podle zájmu v daném čase.
Na programu jsou letos přednášky a workshopy pro opravdové odborníky, na své si ale přijdou i začátečníci. Pozvání přijali Vojtěch Pavlík, vývojář linuxového jádra, a norský bezpečnostní odborník Per Thorsheim. „Podařilo se nám přilákat několik zahraničních přednášejících, kteří jsou předními odborníky ve svém oboru,“ říká Hodač.
Důležitou součástí každého ročníku LinuxDays jsou i stánky se zástupci českých a zahraničních projektů. „Můžete si tu popovídat přímo se členy jednotlivých komunit nebo s vývojáři populárních aplikací, kteří vám rovnou na místě mohou poradit nebo zahrnout váš nápad do svého projektu,“ říká Hodač.
Paralelně s přednáškami bude probíhat také doprovodný program představující zajímavé české i zahraniční projekty, návštěvníci si budou moct odpočinout v RetroHerně nebo si vypít výbornou kávu a nabídnout si občerstvení v odpočinkové zóně. „Navíc na Fakultě informačních technologií ČVUT v Praze je k dispozici nová audiovizuální technika a nová Wi-fi síť, takže hosté i přednášející ocení nové ozvučení a kvalitnější projekci,“ vysvětluje Petr Hodač. Mediálním partnerem konference je Root.cz.
Kontakt
Tiskovou zprávu vydala Fakulta informačních technologií Českého vysokého učení technického v Praze. Kontaktní osobou je Ing. Petra Svobodová Hejlová z PR oddělení.


Ing. Petra Svobodová Hejlová
PR referentka

 pr@fit.cvut.cz
 +420 22435 9819
 T9:313



Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 1.10.2018, 13:01      
           
                          
       






