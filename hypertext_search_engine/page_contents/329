https://fit.cvut.cz/pr/tiskove-zpravy_2018/roboti-pepper







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Archiv tiskových zpráv » 2018 » Noví roboti Pepper Novinky    News




Tiskové zprávy za 2019
Archiv tiskových zpráv2018
2017
2016
2015
2014
2012–2013
2010–2011
2008–2009

Kontakt





Fakulta informačních technologií ČVUT v Praze jako jediná v ČR nabízí svým studentům k výuce nové roboty Pepper 


Praha 28. 11. 2018Na chytrého robota jménem Pepper narazíte na pražském letišti Václava Havla, kde poskytuje informace cestujícím, vyzkoušel si už práci číšníka v restauraci Pizza Hut a nebo provádí v muzeích ve Washingtonu. Pracovat s humanoidním robotem Pepper i dalšími roboty nyní mohou nově i studenti Fakulty informačních technologií ČVUT v Praze (FIT ČVUT) v rámci výuky v Laboratoři inteligentních vestavných systémů. Fakulta tak reaguje na současný vývoj vědy a techniky a potřeby vzdělávat odborníky v oblasti IT pro Průmysl 4.0.

„Moderně vybavená laboratoř je špičkovým technickým zázemím pro studenty Fakulty informačních technologií, ve které se spojuje problematika kyber-fyzických systémů, umělá inteligence, strojové učení a big-data do konkrétních aplikací. Své znalosti zde uplatní studenti všech oborů, zejména pak počítačového a znalostního inženýrství. Naší snahou je vytvářet podmínky pro rozvoj talentovaných studentů a poskytnout jim co nejvíce zkušeností s nejmodernějšími technologiemi,“ říká Ing. Miroslav Skrbek, Ph.D., vedoucí laboratoře. Laboratoř je zaměřena na vestavné počítačové systémy s integrovanou umělou inteligencí. Významnou část technického vybavení tvoří humanoidní roboti. Nechybí také kooperativní robot, EEG senzory pro ovládání robotů myšlenkou, drony nebo holografické brýle pro robotické aplikace spojené s rozšířenou realitou.
Fakulta tak reaguje na současný trend digitalizace společnosti, tzv. Průmysl 4.0, a s ní související automatizaci výroby včetně změn na trhu práce, které s sebou přinese. Chytré, a vzájemně propojené technologie, se stanou trvalou součástí nejen samotných podniků, ale také nezbytnou oporou pro jejich zaměstnance. Průmysl 4.0 s sebou přináší nové nástroje a postupy, jako je robotika, pokročilá analytika, umělá inteligence, kognitivní technologie, Internet věcí, cloudové výpočty nebo big data.
V Laboratoři inteligentních vestavných systémů mohou studenti exkluzivně pracovat s humanoidními roboty Pepper společnosti SoftBank Robotics, s roboty NAO stejné společnosti a s kooperativním průmyslovým robotem YuMi firmy ABB se dvěma rameny zakončenými chapadly. Pracoviště je dále vybaveno širokou škálou malých kolových a šestinohých robotů, dronů a disponuje i modely aut, na kterých si studenti mohou vyzkoušet autonomní řízení. Zázemí laboratoře nabízí studentům také výkonný výpočetní server s grafickými procesory NVIDIA Tesla P100, který je určen pro úlohy z oblasti umělé inteligence, zejména učení hlubokých neuronových sítí a pohybu robotů v simulovaném prostředí.
Dnešní doba je charakteristická tím, že se mění pracovní postupy, formy práce a také požadavky na znalosti a dovednosti pracovníků. Technologický pokrok znamená podle expertů velkou příležitost pro zvýšení efektivnosti výroby a služeb a ulehčení práce. Nové technologie povedou zejména k nahrazování rutinních činností, které lze algoritmizovat. „A na tyto změny chceme naše studenty připravit možností rozšířené výuky předmětů, které je pro práci v rámci Průmyslu 4.0 náležitě odborně připraví,“ dodává Ing. Skrbek. S novým vybavením od října letošního roku již pracuje třicítka studentů. Velký zájem je především o humanoidní roboty. „V předmětu základy inteligentních vestavných systémů se studenti nejprve učí roboty programovat a poté v týmových projektech programují robotům různé dovednosti, jako je přivítání zákazníka, průvodcovství v galerii, role prodavače v obchodu nebo role společníka,“ dodává Ing. Skrbek. „Naším cílem je vychovat absolventy, kteří budou již po ukončení studia schopni nalézt uplatnění jako vývojáři obdobných aplikací pro humanoidní roboty, kteří se již v dnešní době objevují ve službách,“ uzavírá Skrbek.
Kontakt
Tiskovou zprávu vydala Fakulta informačních technologií Českého vysokého učení technického v Praze. Kontaktní osobou je Mgr. Zuzana Karnoubová z PR oddělení.


Mgr. Zuzana Karnoubová
PR referentka

 pr@fit.cvut.cz
 +420 22435 9819
 T9:313



Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 11.3.2019, 14:34      
           
                          
       






