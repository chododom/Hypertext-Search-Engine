https://fit.cvut.cz/pr/tiskove-zpravy_2018/dod_2018-01-25







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Archiv tiskových zpráv » 2018 » Den otevřených dveří 25. 1. 2018 Novinky    News




Tiskové zprávy za 2019
Archiv tiskových zpráv2018
2017
2016
2015
2014
2012–2013
2010–2011
2008–2009

Kontakt





Fakulta informačních technologií ČVUT v Praze otvírá zájemcům o studium dveře svých laboratoří 


Praha 23. 1. 2018Možnost více poznat Fakultu informačních technologií ČVUT v Praze se blíží. Den otevřených dveří FIT se uskuteční ve čtvrtek 25. ledna 2018 od 9.00 do 16.00 hodin v Nové budově ČVUT na adrese Thákurova 9, Praha 6 v Kampusu Dejvice. Návštěvníky čeká nabitý program. Získají důležité informace o přijímacím řízení, studijních oborech, možnostech praxe a budou moci navíc navštívit zajímavé prostory fakulty. Nahlédnou i pod pokličku, jak se univerzitní výzkum uvádí do praxe. Den otevřených dveří nabízí také skvělou příležitost setkat se osobně s vyučujícími a studenty.

„Fakulta nabízí kvalitní zázemí a špičkové vybavení. Studenti čerpají znalosti a zkušenosti od vyučujících, kteří jsou experty ve svém oboru a uznávanými odborníky. Získají tak znalosti, které je připraví na kariéru v Čechách i v zahraničí, ve flexibilním oboru patřícímu k nejžádanějším na trhu. Věřím, že návštěvníci Dne otevřených dveří dostanou cenné informace pro klíčové rozhodování o své profesní budoucnosti,“ uvedl děkan fakulty doc. RNDr. Ing. Marcel Jiřina, Ph.D.
Hlavním bodem programu Dne otevřených dveří jsou prezentace bakalářského studijního programu Informatika a jeho oborů, které proběhnou v 9.00 a 12.30 hodin a prezentace magisterského studijního programu Informatika a jeho oborů, která se uskuteční v 15.00 hodin. Na užitečné informace se mohou zájemci zeptat u informačního stánku a podrobné informace o oborech získají u jednotlivých prezentačních stánků.
Návštěvníci se mohou také těšit na zajímavý program v jednotlivých laboratořích. Čeká je setkání s humanoidním robotem NAO a jeho dovednostmi, které ho studenti FIT naučili. Budou moci navštívit multimediální a grafickou laboratoř SAGElab. V laboratoři uživatelského testování si vyzkouší aplikaci Dráček, která slouží k interaktivnímu vzdělávání dětí. Budou mít také možnost sami ovládat mobilní robotickou platformu, která využívá 3D snímání nebo vyluštit špatně zašifrovanou zprávu. Prezentovány budou i projekty zabývající se například umělou inteligencí a strojovým učením. Novinkou bude testovací verze Chatbota FIT, počítačový program, který simuluje lidskou konverzaci. Díky němu je možné skrz platformu Facebook Messenger získat informace o fakultě bez interakce s člověkem.
Součástí Dne otevřených dveří jsou také zajímavé komentované prohlídky Nové budovy ČVUT a Národní technické knihovny. V rámci doprovodného programu bude zařazena mimo jiné i návštěvníky oblíbená Retroherna, kde si budou moci zahrát staré klasické videohry.
Kompletní informace o programu naleznete na webových stránkách https://fit.cvut.cz/dod_2018-01-25.
Kontakt
Tiskovou zprávu vydala Fakulta informačních technologií Českého vysokého učení technického v Praze. Kontaktní osobou je Bc. Veronika Dvořáková z PR oddělení.


Bc. Veronika Dvořáková
PR referentka

 pr@fit.cvut.cz, veronika.dvorakova@fit.cvut.cz
 +420 22435 9819
 T9:313



Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 28.3.2018, 13:23      
           
                          
       






