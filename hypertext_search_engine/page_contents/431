https://fit.cvut.cz/fakulta/pravidelne_akce/prednaskovy-cyklus-prof-svobody/jonckheere/Quantum-Adiabatic-Computation







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Kalendář
Akce a události
Soutěže
Projekty









 
 › ČVUT » FIT  » Aktuálně » Akce a události » Přednášky a semináře » Přednáškový cyklus prof. Svobody » Edmond Jonckheere » Quantum Adiabatic Computation, where the mathematics is trying to tell us something Novinky    News




Přehled pravidelných akcí
Konference pořádané a spolupořádané FIT
Přednášky a seminářeInformatické večery
Přednáškový cyklus prof. Svobody
jsDev Meetups
SEDMA
aDev Meetups
Grafické čtvrtky
Czech Scala Enthusiasts
SKAMATI
Microsoft Student Partner
Jednorázové akce

Akce pro zájemce o studium
Sportovní akce
Ostatní akce





Quantum Adiabatic Computation, where the mathematics is trying to tell us something 





Přednášející:    

					Prof. Edmond Jonckheere, University of Southern California



Datum a čas:

2. listopadu 2015, 18:00



Místo:      

					posluchárna T9:155, FIT ČVUT v Praze, Thákurova 9, NB ČVUT



Jazyk:

					Angličtina







#FITpcpS



				Adiabatické kvantové výpočty (Adiabatic Quantum Computations − AQC) se pojí s kvantovým žíháním (Quantum Annealing – QA), jehož cílem je nalézt akceptovatelné „přibližné globální minimum“ vícerozměrných funkcí, které mají mnoho lokálních minim. Tato metoda je příbuzná simulovanému žíhání (Simmulated Annealing – SA), které je inspirováno kontrolovaným ochlazováním kovů, a bývá proto často popisováno i jako simulované ochlazování. Tento heuristický přístup se brání chybnému „uvíznutí“ v oblasti lokálního minima funkce pomocí náhodných přechodů do bodů s vyšší hodnotou této funkce, z nichž ale může vést cesta ke globálnímu minimu. Velikost těchto povolených zhoršení se řídí parametrem, který v metalurgii odpovídá teplotě a který se během výpočtu snižuje podobně jako u řízeného ochlazování. Kvantové žíhání místo klasické mechaniky a stochastických přeskoků používá kvantové tunelování, které souvisí s kvantovým provázáním částic a fluktuací energie bodu v prostoru. Simulovaný systém se vyvíjí v čase podle Schrödingerovy rovnice a změny síly transverzálního pole ovlivňují kvantové tunelování podobně jako teplota v SA.  Adiabatické kvantové výpočty se využívají v případech, kdy tyto změny jsou pomalé a systém je blízko základnímu stavu (ground state) Hamiltoniánu pro související Ising model. Trasverzální pole je postupně vypnuto a očekávaným výsledným řešením je základní stav klasického Ising modelu, který odpovídá řešení původní optimalizační úlohy.

				 

				Prof. Jonckheere ve své přednášce uvede adiabatické kvantové výpočty na příkladě jednoduchého Ising modelu a poté bude diskutovat souvislosti kvantového tunelování se změnou diferenciální topologie pole hodnot (field of values, numerical range) odpovídajících Hamiltoniánů. Vysvětlí souvislosti mezi vlastními čísly Hamiltoniánů a tvarem křivky kritických hodnot souvisejících kvadradických forem. Ukáže souvislost kvantového tunelování a přítomnosti singularity ve tvaru tzv. „vlaštovčího ocasu“ (swallow tail) u této křivky. Diskutovat bude také komplikovaný problém stability základního stavu uvažovaného Ising modelu v závislosti na perturbaci dat.  Během přednášky Prof. Jonckheere uvede historické souvislosti s významnými výsledky slavných matematiků jako von Neumann, Arnold, Mather, Golubitsky, Guillemin, Toeplitz a Hausdorff.



		 


Vstup je zdarma, registrace není nutná.


 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 11.3.2016, 14:45      
           
                          
       






