https://fit.cvut.cz/pr/tiskove-zpravy_2018/ics_2018-07-20







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Archiv tiskových zpráv » 2018 » Studentům předávali na FIT znalosti odborníci ze Stanfordské univerzity Novinky    News




Tiskové zprávy za 2019
Archiv tiskových zpráv2018
2017
2016
2015
2014
2012–2013
2010–2011
2008–2009

Kontakt





Studentům středních škol předávali na FIT IT znalosti odborníci ze Stanfordské univerzity 


Praha 20. 7. 2018První polovina letních prázdnin se na Fakultě informačních technologií ČVUT (FIT) nesla ve znamení unikátního kurzu programování pro studenty středních škol s názvem Introduction to Computer Science. Vybraných sto středoškoláků tak mělo jedinečnou příležitost naučit se základní programátorské dovednosti přímo od odborníků z USA. Jak řekl koordinátor projektu, doc. RNDr. Josef Kolář, CSc., proděkan pro vnější vztahy FIT ČVUT, kurz je výsledkem dvaceti let zkušeností desítek učitelů ze Stanford University a absolvovalo jej již více než deset tisíc studentů.

Na účastníky kurzu čekal velmi nabitý a bohatý program. Kromě každodenních společných přednášek, na které navazovala průběžná řešení zadaných programovacích úloh v počítačových laboratořích, probíhaly také diskuze v malých skupinách. Probíranými tématy byly programovací jazyk Karel a úvod do programování v jazyce Java. V druhé polovině kurzu se účastníci věnovali práci na závěrečném projektu, kde mohli uplatnit nabyté znalosti.
Kromě vzdělávání mysleli organizátoři i na volnočasové aktivity. Sobotní program tak probíhal pod taktovkou studentského klubu FIT++ ve spolupráci s klubem Silicon Hill. Studenti si mohli užít zábavu v Grilovacím centru na Strahově, prohlédli si strahovské koleje a vybrané projekty spadající pod klub Silicon Hill (serverovna, posilovna, hudebna, audiovizuální centrum). Příjemný den byl zakončen procházkou na Petříně, kde byli mnozí mimopražští studenti poprvé. Neděle byla věnována sportovním aktivitám pod vedením Ústavu tělesné výchovy a sportu ČVUT. Studenti tak měli možnost dokonale si oddychnout od programování a utkat se v turnajích ve volejbalu a ping-pongu.
„Jsem z kurzu absolutně nadšený. Netušil jsem, že mě programování bude tolik bavit a že naši vyučující z USA nám dokážou všechno tak dobře vysvětlit. Moc se mi líbí jejich přístup a určitě budu do budoucna uvažovat o studiu na Stanfordu, to by byl splněný sen,“ říká Jakub Kořistka, jeden z účastníků kurzu. „Studenti jsou úžasní! Je vidět, že je programování velice baví. Překvapila nás také výborná úroveň jejich angličtiny. Už se těšíme na příští rok,“ dodává jeden z amerických vyučujících, Bryce Cronkite-Ratcliffe.
„Jsem velmi potěšen, že se historicky první ročník kurzu ICS na FIT tak povedl. Na studentech i vyučujících byla znát velká dávka spokojenosti s průběhem kurzu. Myslím, že jsme si všichni užili jak výuku, která probíhala velmi příjemnou a zábavnou formou, tak doprovodnou část programu. Účastníci kurzu programování zcela propadli – přesně takové na FITu potřebujeme. Doufám, že tímto ročníkem jsme založili důležitou tradici, která bude dalším z prostředků, jak mladé lidi seznamovat se světem IT,“ dodává na závěr doc. Kolář, proděkan FIT.
Celý kurz probíhal v anglickém jazyce. Výuku zajišťovali lektoři a studenti Stanfordské univerzity, kterým pomáhali vybraní studenti FIT. Generálními partnery akce byly společnosti Deloitte a Huawei, zlatým partnerem společnost Accenture, dalšími partnery společnosti Glencore Agriculture Czech, eMan, ICZ, ComAp, JetBrains, NN IT Hub, Home Credit, Oracle, Eaton a Vodafone.
Kompletní informace o kurzu naleznete na fit.cvut.cz/ICS.
Kontakt
Tiskovou zprávu vydala Fakulta informačních technologií Českého vysokého učení technického v Praze. Kontaktní osobou je Mgr. Zuzana Karnoubová z PR oddělení.


Mgr. Zuzana Karnoubová
PR referentka

 pr@fit.cvut.cz
 +420 22435 9819
 T9:313



Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 5.3.2019, 16:35      
           
                          
       






