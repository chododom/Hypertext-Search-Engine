https://fit.cvut.cz/dod_2018-12-01







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Kalendář
Akce a události
Soutěže
Projekty









 
 › ČVUT » FIT  » Aktuálně » Akce a události » Akce pro zájemce o studium » Den otevřených dveří » DOD 1. 12. 2018 Novinky    News




Přehled pravidelných akcí
Konference pořádané a spolupořádané FIT
Přednášky a semináře
Akce pro zájemce o studiumDen otevřených dveří
Letní kurz Introduction to Computer Science
Seznamovák
Hello FIT!
Letní škola IT

Sportovní akce
Ostatní akce





Den otevřených dveří 1. 12. 2018 
 





Den otevřených dveří 1. 12. 2018
Přijďte zjistit, proč studovat informatiku právě u nás, na Den otevřených dveří v sobotu 1. prosince od 10:00 do 16:00. Budete mít možnost setkat se s vyučujícími i studenty a zjistit, jaké studium na naší fakultě doopravdy je. Čeká vás prezentace o bakalářských studijních oborech a přijímacím řízení. Dále budete moci navštívit prezentační stánky oborů a studentských spolků. Připraveny jsou pro vás i prohlídky prostor fakulty včetně laboratoří a Národní technické knihovny.
Program


Přednáška o studiu v posluchárně T9:105

Akce bude probíhat od 10:00 do 16:00. Veškeré podrobnosti o programu se dozvíte na našem informačním stánku u vstupu do budovy, kde vám studenti zodpoví vaše dotazy a případně poradí kudy kam. Zde si také budete moci vyzvednout tištěný program akce a další materiály.
Přednáška o bakalářském studiu
Během přednášky se dozvíte důležité informace o organizaci výuky, přijímacím řízení a studijních oborech. V přednášce vám také ukážeme, že studium na naší fakultě není jen o samotném studiu, ale také o spoustě zajímavých aktivitách kolem.

Kdy:
10:00 a 13:00 (přednášky budou totožné)
Kde:
posluchárna T9:105 v přízemí Nové budovy ČVUT

Prezentace bakalářských oborů


Robot z Laboratoře inteligentních vestavných systémů

Pokud se chcete dozvědět více o bakalářských oborech, které fakulta nabízí, zastavte se u jejich stánků v atriu Nové budovy ČVUT. Některé obory pak pro vás mají připraven také další program ve svých místnostech a laboratořích ve vedlejší Budově A. Můžete se například těšit na workshopy či ukázky prací studentů.

Prezentační stánky bakalářských oborů
Prohlídky laboratoří

Komentované prohlídky


Laboratoř zpracování obrazu

Studenti FIT vás provedou po fakultních prostorách Nové budovy ČVUT a Národní technické knihovny. Dále budete moci sami nebo s doprovodem navštívit laboratoře v Budově A.

Prohlídky Nové budovy ČVUT
Prohlídky Národní technické knihovny
Prohlídky Budovy A

Doprovodný program
Nachystali jsme pro vás i další doprovodný program. Na informačních stáncích například zjistíte, jak se dostat na FIT bez přijímací zkoušky. Seznámíte se s širokou nabídkou školních a mimoškolních projektů a dozvíte se o studentském životě nejen na kolejích.

Kdy:
10:00–16:00
Kde:
přízemí Nové budovy ČVUT


Virtuální realita
Přenesení se do virtuální reality světů, které tvoří studenti v rámci oboru Webové a softwarové inženýrství se zaměřením Počítačová grafika
RetroHerna
Možnost zahrát si klasické počítačové a konzolové hry v Interaktivním muzeu herní historie
Fakultní informatický korespondenční seminář (FIKS)
Informace o možnostech získání přijetí na FIT bez přijímací zkoušky díky úspěchu v řešení úloh FIKS
Studentská unie, fakultní klub FIT++, kolejní kluby Silicon Hill a Sincoolka
Představení Studentské unie a kolejí, akcí pro prváky nebo informací o sítích a serverech
Spolupráce s průmyslem
Informace o praxi v zajímavých firmách přímo při studiu
3D tisk
Ukázka unikátní tiskárny, kterou si můžete vyrobit doma, a co vše na ní lze vytvořit
Informace o předmětu 3D Tisk (BI-3DT.1), kde se studenti učí objekty navrhnout, připravit pro tisk a vytisknout v plném rozsahu
Chatbot FIT
Možnost vyzkoušet si populárního Chatbota, který vám poskytne on-line informace nejen o studiu
SCIO
Rady, jak se přihlásit k NSZ a jak uspět v matematice nebo obecných studijních předpokladech pro přijetí na FIT

O akci


Nová budova ČVUT

Akce je primárně určena pro zájemce o studium v bakalářském studijním programu. Vstup je zdarma a bez předchozí registrace.


Typ akce
Den otevřených dveří
Termín
1. prosince 2018, 10:00–16:00
Místo
Nová budova ČVUT, Thákurova 9, Praha 6
Budova A, Thákurova 7, Praha 6
Národní technická knihovna, Technická 6, Praha 6
Tisková zpráva
Den otevřených dveří Fakulty informačních technologií ČVUT v Praze nabídne nové roboty Pepper i virtuální realitu
Prezentace
Prezentace o bakalářském studiu


Kontakt
Hlavní program se uskuteční v Nové budově ČVUT – Thákurova 9, Praha 6. Všechny dotazy vám přímo na Dni otevřených dveří zodpoví studenti na infostánku u vchodu do této budovy. Pokud máte nějaký dotaz k této akci, kontaktujte PR oddělení na e-mail pr@fit.cvut.cz.


Bc. Veronika Dvořáková
PR referentka

 pr@fit.cvut.cz, veronika.dvorakova@fit.cvut.cz
 +420 22435 9819
 T9:313



Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 2.1.2019, 11:00      
           
                          
       






