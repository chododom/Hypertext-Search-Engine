http://varhany.cvut.cz/
















Úvod

Cíl sbírky

Kdo sbírku pořádá


Betlémská kaple

Staré varhany
Nové varhany


Tvář sbírky
Jak přispět

Seznam přispěvatelů


Fotogalerie
Kontakt








ČVUT v Praze
Spolek absolventů
















                        Veřejná sbírka na
					


                        POŘÍZENÍ VARHAN
					





                        Veřejná sbírka na pořízení a instalaci varhan do Betlémské kapleTváří sbírky je Eva Jiřičná,architektka a absolventka ČVUT. 
					












AKTUÁLNÍ STAV SBÍRKY (zima 2019)


 2 675 008 Kč 


 Příspěvky můžete zasílat na účet sbírky u Fio banka, a.s., číslo účtu 2100626587/2010. Do poznámky, prosím, uveďte své jméno, případně jméno firmy. Seznam všech přispěvatelů je zde.












 Novinky







Výtěžek Novoročního koncertu ČVUT podpoří sbírku na varhany
Novoroční koncert ČVUT se uskuteční 28. ledna 2019 v pražském Rudolfinu. Vstupenky jsou již v prodeji v Informačním centru ČVUT. Bližší informace o programu a dostupných vstupenkách naleznete na stránkách www.novorocnikoncert.cvut.cz nebo na Facebookové události koncertu. 









Kasička na koncertech
Na varhany můžete také přispívat do kasičky na koncertech, které ČVUT pořádá v Betlémské kapli. www.koncerty.cvut.cz









Půl milionu od Nadace ČEZ
Díky podpoře od Nadace ČEZ vznikla architektonická studie varhan do Betlémské kaple, kterou zpracoval ateliér Evy Jiřičné. Také již v dílně varhanáře Vladimíra Šlajcha z Borovan vysychá pro varhany dřevo.









Podpořila nás Nadace ČEZ
Nadace ČEZ podpořila projekt realizace varhan do Betlémské kaple částkou 500 000 Kč. Děkujeme!










KOMPONOVANÝ VEČER HUDBY A SLOVA
18. 11. od 19:30 se bude v Betlémské kapli konat koncert, na němž vystoupí Orchestr ČVUT. U vchodu bude opět umístěna kasička, kam bude možné přispět na varhany.










MÁME VYBRÁNO 2015
Dne 2. 6. 2015 byla sbírka Píšťaly pro ČVUT v rámci soutěže MÁME VYBRÁNO 2015, kterou pořádá Institut pro památky a kulturu, o.p.s., oceněna 1. místem v kategorii nejlépe prezentovaná sbírka.









Příspěvek Fakulty dopravní
Zaměstnanci Fakulty dopravní (www.fd.cvut.cz) se složili a poslali na účet sbírky částku 10 500 Kč. Děkujeme jim a věříme, že budou následovat další.









Příspěvky z kasičky
V úterý 16. 12. byla na MÚ P6 odpečetěna kasička a po té byly sečteny vybrané příspěvky na akcích pořádaných ČVUT. Od října do prosince se vybralo do kasičky celkem 25 691 Kč. Děkujeme.









O sbírce se hovoří i v rozhlase
Český rozhlas stanice Regina v pondělí 24. listopadu ve 14:48 odvysílal rozhovor o sbírce. Redaktorka radia krátce vyzpovídala jak pana rektora prof Konvalinku tak i varhaníka pana Rabase.









Fakulta stavební také přispěje
Zaměstnanci a studenti největší fakulty ČVUT budou moci přispět na varhany v průběhu Vánočního koncertu, který fakulta v pondělí 15. prosince organizuje v Betlémské kapli. Informace o koncertu jsou k dispozici na webu fakulty.









O sbírce se hovoří v mediích

Česká televize odvysílala v rámci poledního zpravodajství v pořadu Z metropole v sobotu 25. 10. reportáž o sbírce: www.ceskatelevize.cz/ivysilani. 











 Jak se staví varhany





Napadlo vás někdy, jak se staví varhany? Nahlédněte do zákulisí...

Varhany se staví těžko a to z několika příčin, jež lze rozdělit do dvou kategorií. Prvou tvoří obtíže s rozhodnutím, zda vůbec postavit varhany, druhou pak technické a umělecké problémy s realizací varhan na konkrétním místě.

                                      Předně skutečné (dobré) varhany nelze ve větší míře prefabrikovat. Ostatně pořádný varhanář (a ani varhaník či organolog) dnes vůbec nepřipustí možnost fabrické výroby – vše by mělo být navrženo jako solitérní dílo, několikrát projít citlivýma lidskýma rukama, a nakonec být na místě určení individuálně intonováno. To je ovšem v zásadě drahé a varhanářství se tak, jako každé umělecké řemeslo, vymyká moderním hlediskům minimalizace nákladů. Problém prvý tedy je přesvědčit investora o účelnosti takového nákladu.

                                      Ruční výroba (či tvorba) trvá také dlouho a dnešní stavitelé budov zpravidla nemají dosti trpělivosti čekat na dokončení díla třeba několik let. Problém druhý tedy: nalezení kompromisu mezi snahou tvůrce – varhanáře pracovat v klidu a míněním zákazníka, že uzavřením smlouvy je vše uděláno a hotovo, a že vše ostatní jsou zbytečné průtahy.

                                      Třetí problém je důsledkem prvých dvou: silné pokušení instalovat raději „moderní“ elektronický nástroj, nepoměrně levnější, bez nároků na prostor, individuální návrh a práci a třeba i se zdánlivě bohatšími zvukovými možnostmi. Rozhodnutí ve prospěch skutečných varhan vyžaduje pak kulturní nadhled, jehož spojení s rozhodovací pravomocí nebývá samozřejmé, a často i odvahu čelit „racionálním“ argumentům.
                                  
                                      
                                      
                                      Autor: prof. Jiří Jan (publikace Chvála varhan)
                                       
                                      













Slovo emeritního rektora

Vážení, Spolek absolventů a přátel Českého vysokého učení technického v Praze si vytknul za svůj cíl získat pro Betlémskou kapli originální nové varhany. 
Měly by to být varhany, které by umocnily prostory kaple, nahradily stávající dosluhující digitální varhany a demonstrovaly sounáležitost a zájem všech členů akademické obce, přátel a příznivců přispět na jejich pořízení finančními prostředky.
Je zřejmé, že to bude nesnadný úkol, ale již v minulosti se prokázalo, že je to úkol splnitelný. Jako důkaz mohu uvést koncertní křídlo, na které se složili akademičtí pracovníci a studenti převážně Fakulty elektrotechnické ČVUT, nebo zvon Ježíš ve zvonici katedrály Svatého Víta, Václava a Vojtěcha na Pražském hradě, jehož odlití a osazení zaplatilo 7 profesorů ČVUT.
Významnou roli budou mít nejen akademická obec, ale zejména spolupracující firmy, které svým příspěvkem mohou vyjádřit zájem podporovat nejen studijní, vědecké a výzkumné aktivity naší university, ale také podpořit aktivity kulturní a společenské.
Tváří sbírky se stává paní architektka Eva Jiřičná, absolventka ČVUT, která přijala moji nabídku podpořit pořízení varhan v Betlémské kapli a je osobností, která si svými postoji a jednáním získala odborný i morální respekt v naší společnosti.
Abych šel příkladem, rozhodl jsem se podpořit sbírku částkou 50.000 korun a doufám, že se najdou další kolegyně a kolegové, kteří sbírku podpoří. I malý příspěvek pomůže, předem vám za něj děkuji. Zřídili jsme k tomuto účelu transparentní účet.

Přeji nám všem hodně zdaru!
Ať píšťaly nových varhan rozeznějí Betlémskou kapli!

profesor Petr Konvalinka 














© 2014 ČVUT v Praze



Úvod
Cíl sbírky
Jak přispět
Kontakt








 
 
 
 
 
 


 
 

