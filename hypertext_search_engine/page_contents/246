https://fit.cvut.cz/cofit_2018-10







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Kalendář
Akce a události
Soutěže
Projekty









 
 › ČVUT » FIT  » Aktuálně » Akce a události » Ostatní akce » COFIT » ZS 2018/2019 Novinky    News




Přehled pravidelných akcí
Konference pořádané a spolupořádané FIT
Přednášky a semináře
Akce pro zájemce o studium
Sportovní akce
Ostatní akceSummer Camp
Narozeniny FIT
COFIT
Studentská unie ČVUT
Prague Open
Jednorázové akce






COFIT v zimním semestru 2018/2019 






COFIT v zimním semestru 2018/2019
Fakultní kariérní veletrh COFIT se uskuteční 24. října v atriu Nové Budovy ČVUT. Studenti mohou potkat zástupce jednotlivých firem a dozvědět se o aktuálních projektech. Účast na projektech lze uznat v rámci semestrálních či diplomových prací. Nově jsou připraveny osobní schůzky s leadery z prestižních firem nebo FIT talk na téma „Programátor jako dnešní superhrdina?“. Vstup je zdarma a na některé části programu je nutná předchozí registrace.
Program
V atriu budovy bude od 12:30 do 16:30 připraven informační kiosek portálu Spolupráce s průmyslem. Dále mohou studenti navštívit stánky firem, a dozvědět se tak více o oblastech jejich působení, o používaných technologiích a možnostech spolupráce. U nich si studenti také mohou domluvit témata semestrálních a diplomových prací nebo získat inspiraci, jakým směrem se po škole vydat.
Od 12:30 do 16:00 budou mít studenti možnost osobní schůzky s leadery z prestižních firem. Na toto setkání s názvem Face2Face je nutné se přihlásit. Od 12:30 do 16:00 je pro studenty otevřen stánek Kariérního centra ČVUT, které zájemcům poradí ohledně osobního rozvoje a zpracování CV a motivačních dopisů. Od 18:20 se bude konat druhý FIT talk s tématem „Programátor jako dnešní superhrdina?“.
Zúčastní se následující partneři a sponzoři FIT:


Plakát veletrhu COFIT [PDF]


Zlatí partneři
Profinit, Datamole, Komerční banka
Stříbrný partner
Showmax
Bronzoví partneři
NN, Valeo, Deloitte, Accenture, MSD, Etnetera, Eaton, Cleverbee, nangu.TV, Creative Dock
Zlatí sponzoři
EmbedIT, T-Mobile
Stříbrný sponzor
Česká pojišťovna
Bronzoví sponzoři
Gemalto, Ataccama, Commerz Systems, Tipsport, Greyson, eMan, 2N, LMC, NCR, Barclays, EdHouse, Amarula Solutions, Quanti, KPMG, AKKA, OKsystem, Kiwi.com, Unicorn, EY

FIT Talk #2 – Programátor jako dnešní superhrdina?
V rámci veletrhu COFIT proběhne od 16:45 v místnosti T9:111 druhý FIT talk s tématem „Programátor jako dnešní superhrdina?“. Dozvíte se, jestli programátor je nebo není ztělesněním dnešního superhrdiny. Diskutovat na toto téma přijdou partnerské firmy a nebude chybět ani děkan doc. RNDr. Ing. Marcel Jiřina, Ph.D.
Face2Face
Od 12:30 do 16:00 se v místnosti T9:364 můžete zúčastnit letošní novinky Face2Face: 4 oči, 10 minut. Jsou pro vás připravené osobní schůzky s leadery z prestižních firem. Během deseti minut budete mít jedinečnou příležitost zeptat se ohledně firmy na cokoliv. Na osobní setkání je nutné se přihlásit.
O akci
Cílem akce je zprostředkovat studentům kontakt s průmyslem, zejména s dlouhodobými partnery FIT. Studentům se tak nabízí jedinečná šance seznámit se s firmami přímo na akademické půdě. Akce je určena pro studenty všech ročníků a oborů na FIT. Akce je zdarma a na některé části programu je nutná předchozí registrace. Více informací najdete na oficiálních stránkách COFIT.


Stánky partnerů v atriu Nové budovy ČVUT



Typ akce
Kariérní veletrh
Organizátor
Portál spolupráce s průmyslem, FIT ČVUT
Termín
24. října 2018, 12:30–19:30
Místo
Nová budova ČVUT
Thákurova 9, Praha 6
Web akce
COFIT


Kontakt
Veletrh pořádá Fakulta informačních technologií ČVUT v rámci projektu Spolupráce s průmyslem. Pro více informací můžete kontaktovat referentku Ing. Lucii Kolomazníkovou. Na oficiálních stránkách COFIT najdete všechny potřebné informace o vystavujících firmách, program, přihlášení na Face2Face a hlasování o COFIT Kinu.


Ing. Lucie Kolomazníková
Referentka
Oddělení pro spolupráci s průmyslem

 lucie.kolomaznikova@fit.cvut.cz
 +420 22435 9834
 T9:341a



Osoba zodpovědná za obsah této stránky

Ing. Lucie Kolomazníková, lucie.kolomaznikova@fit.cvut.czReferentka Oddělení pro spolupráci s průmyslem




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 12.3.2019, 14:58      
           
                          
       






