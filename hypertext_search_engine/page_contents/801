https://fit.cvut.cz/pr/tiskove-zpravy_2018







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Archiv tiskových zpráv » 2018 Novinky    News




Tiskové zprávy za 2019
Archiv tiskových zpráv2018
2017
2016
2015
2014
2012–2013
2010–2011
2008–2009

Kontakt





Tiskové zprávy za rok 2018 

V roce 2018 hostila Fakulta informačních technologií ČVUT několik událostí. Fakulta pořádala unikátní letní kurz se Stanford University. Dále jsme otevřeli Laboratoř etického hackování a jako první i Katedru informační bezpečnosti. Vybavili jsme nově učebny a do výuky zapojili roboty Pepper.

28. 11. 2018 – Fakulta informačních technologií ČVUT v Praze jako jediná v ČR nabízí svým studentům k výuce nové roboty Pepper
Na chytrého robota jménem Pepper narazíte na pražském letišti Václava Havla, kde poskytuje informace cestujícím, vyzkoušel si už práci číšníka v restauraci Pizza Hut a nebo provádí v muzeích ve Washingtonu. Pracovat s humanoidním robotem Pepper i dalšími roboty nyní mohou nově i studenti Fakulty informačních technologií ČVUT v Praze (FIT ČVUT) v rámci výuky v Laboratoři inteligentních vestavných systémů. Fakulta tak reaguje na současný vývoj vědy a techniky a potřeby vzdělávat odborníky v oblasti IT pro Průmysl 4.0.
28. 11. 2018 – Den otevřených dveří Fakulty informačních technologií ČVUT v Praze nabídne nové roboty Pepper i virtuální realitu
Fakulta informačních technologií ČVUT v Praze (FIT ČVUT) opět otevírá své dveře jak zájemcům o vysokoškolské studium, tak i široké veřejnosti. Den otevřených dveří se uskuteční v sobotu 1. prosince 2018 od 10.00 do 16.00 hodin v Nové budově ČVUT na adrese Thákurova 9, Praha 6 v Kampusu Dejvice. Letos čeká návštěvníky opravdu nabitý program. Získají důležité informace o přijímacím řízení, studijních oborech nebo jak se univerzitní výzkum uvádí do praxe. Budou se ale moci setkat i s novými humanoidními roboty Pepper nebo vstoupit do světa virtuální reality pomocí nově otevíraného předmětu.
5. 11. 2018 – Fakulta informačních technologií ČVUT v Praze vybavila své učebny nejmodernějšími technologiemi
Více než 300 nových profesionálních počítačů a dalšího vybavení mohou studenti a pedagogové od tohoto akademického roku využívat na Fakultě informačních technologií ČVUT v Praze (FIT ČVUT). Fakulta tak modernizací technického zázemí výukových prostor udělala první krok ke kompletní inovaci ICT infrastruktury.
2. 10. 2018 – Fakulta informačních technologií ČVUT v Praze otevírá jako první Katedru informační bezpečnosti
Fakulta informačních technologií ČVUT v Praze otevírá jako první v České republice špičkové pracoviště pro studium informační bezpečnosti, které povede jeden z nejlepších odborníků na IT bezpečnost. Fakulta tak reaguje na potřeby moderní společnosti a nedostatek těchto odborníků v praxi.
1. 10. 2018 – Sedmý ročník konference LinuxDays nabídne zajímavé zahraniční hosty a pro velký zájem i větší prostory
První víkend v říjnu se na Fakultě informačních technologií ČVUT v Praze uskuteční už sedmý ročník velmi populární konference LinuxDays určené pro všechny techniky, IT specialisty nebo nadšence do zajímavých otevřených technologií. Koná se ve dnech 6. a 7. října, vstup je zdarma, stačí se včas zaregistrovat.
20. 8. 2018 – Středoškolačky se budou učit programovat v rámci letní školy IT na ČVUT v Praze
V pondělí 20. srpna 2018 začíná Letní škola IT pro 35 studentek středních škol z celé České republiky, kterou pořádá nezisková organizace Czechitas společně s ČVUT v Praze. Cílem letní školy je přilákat ke studiu informačních technologií co nejvíce dívek.
20. 7. 2018 – Studentům středních škol předávali na FIT IT znalosti odborníci ze Stanfordské univerzity
První polovina letních prázdnin se na Fakultě informačních technologií ČVUT (FIT) nesla ve znamení unikátního kurzu programování pro studenty středních škol s názvem Introduction to Computer Science. Vybraných sto středoškoláků tak mělo jedinečnou příležitost naučit se základní programátorské dovednosti přímo od odborníků z USA. Jak řekl koordinátor projektu, doc. RNDr. Josef Kolář, CSc., proděkan pro vnější vztahy FIT ČVUT, kurz je výsledkem dvaceti let zkušeností desítek učitelů ze Stanford University a absolvovalo jej již více než deset tisíc studentů.
15. 5. 2018 – Důležitost autorského práva v IT přiblíží šestý ročník konference LAW FIT
V pondělí 21. května proběhne na Fakultě informačních technologií ČVUT v Praze (FIT ČVUT) šestý ročník konference LAW FIT, která se zaměřuje na oblast práva a informačních technologií. Organizační tým v čele se zakladatelem konference JUDr. Zdeňkem Kučerou, Ph.D. zvolil v letošním roce aktuální téma „Copyright a technologie”. Konference se koná v prostorách fakulty na adrese Thákurova 9, Praha 6 od 10 do 17 hodin a pro účastníky je vstup zdarma.
23. 4. 2018 – Fakulta informačních technologií ČVUT v Praze ve spolupráci s NN Group otevírá novou Laboratoř etického hackování
Novou Laboratoř etického hackování otevírá Fakulta informačních technologií ČVUT v Praze (FIT ČVUT) ve spolupráci se společností NN Group. Laboratoř nabídne studentům skvělou příležitost vyzkoušet si teoreticky nabyté zkušenosti v praxi. Slavnostní otevření laboratoře proběhne 26. dubna 2018 ve 14 hodin na adrese Thákurova 7, Praha 6 v 14. patře budovy.
28. 3. 2018 – Unikátní kurz od Stanford University nabídne středoškolákům Fakulta informačních technologií ČVUT v Praze
Fakulta informačních technologií ČVUT v Praze (FIT ČVUT) ve spolupráci se Stanford University připravila pro studenty středních škol unikátní letní kurz programování Introduction to Computer Science. Kurz se bude konat ve dnech 9.–20. července 2018 v Praze na FIT ČVUT. Tento kurz je letos jedinečným tohoto druhu v Evropě a jeho cílem je středoškoláky naučit základy programování zábavnou formou.
13. 2. 2018 – Na Fakultě informačních technologií ČVUT se sejdou odborníci na PostgreSQL
Workshopy a přednášky z oblasti open-source databáze PostrgeSQL nabídne dvoudenní konference Prague PostgreSQL Developers Day 2018 (P2D2), která se uskuteční ve dnech 14. a 15. února 2018 na půdě Fakulty informačních technologií ČVUT v Praze. Akce je významná zejména pro vývojáře, kteří systém PostgreSQL využívají v praxi.
23. 1. 2018 – Fakulta informačních technologií ČVUT v Praze otvírá zájemcům o studium dveře svých laboratoří
Možnost více poznat Fakultu informačních technologií ČVUT v Praze se blíží. Den otevřených dveří FIT se uskuteční ve čtvrtek 25. ledna 2018 od 9.00 do 16.00 hodin v Nové budově ČVUT na adrese Thákurova 9, Praha 6 v Kampusu Dejvice. Návštěvníky čeká nabitý program. Získají důležité informace o přijímacím řízení, studijních oborech, možnostech praxe a budou moci navíc navštívit zajímavé prostory fakulty. Nahlédnou i pod pokličku, jak se univerzitní výzkum uvádí do praxe. Den otevřených dveří nabízí také skvělou příležitost setkat se osobně s vyučujícími a studenty.


Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 21.1.2019, 17:08      
           
                          
       






